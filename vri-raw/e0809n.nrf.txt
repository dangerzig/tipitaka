 

Namo tassa bhagavato arahato sammāsambuddhassa 

Abhidhānappadīpikā 

Buddhappaṇāmo 

1 . 

Tathāgato yo karuṇākaro karo, 

Payāta’mosajja sukhappadaṃ padaṃ; 

Akā paratthaṃ kalisambhave bhave, 

Namāmi taṃ kevaladukkaraṃ karaṃ. 

Dhammappaṇāmo 

2 . 

Apūjayuṃ yaṃ munikuñjarā jarā, 

Rujādimuttā yahimuttare tare; 

Ṭhitā tivaṭṭambunidhiṃ narānarā, 

Tariṃsu taṃ dhammamaghappahaṃ pahaṃ. 

Saṅghappaṇāmo 

3 . 

Gataṃ munindo’rasasūnutaṃ nutaṃ, 

Supuññakhettaṃ bhuvane sutaṃ sutaṃ; 

Gaṇampi pāṇīkatasaṃvaraṃ varaṃ, 

Sadā guṇoghena nirantara’ntaraṃ. 

Paṭiññā 

4 . 

Nāmaliṅgesu kosalla, matthanicchayakāraṇaṃ; 

Yato mahabbalaṃ buddha, vacane pāṭavatthinaṃ. 

5 . 

Nāmaliṅgānya’to buddha, bhāsitassā’rahānya’haṃ; 

Dassayanto pakāsessa, mabhidhānappadīpikaṃ. 

Paribhāsā 

6 . 

Bhiyyo rūpantarā sāha, cariyena ca katthaci; 

Kvacā’ haccavidhānena ñeyyaṃ thīpunnapuṃsakaṃ. 

7 . 

Abhinnaliṅgānaṃyeva, dvando ca, liṅgavācakā; 

Gāthāpādantamajjhaṭṭhā, pubbaṃ yantyapare paraṃ. 

8 . 

Pumitthiyaṃ padaṃ dvīsu, sabbaliṅge ca tīsvi ti; 

Abhidhānantarārambhe, ñeyyaṃ tva’ nta mathā di ca. 

9 . 

Bhiyyo payoga māgamma, sogate āgame kvaci; 

Nighaṇḍu yutti ñcānīya, nāmaliṅgaṃ kathīyatīti. 

1. Saggakaṇḍa 

1 . 

Buddho dasabalo satthā, sabbaññū dvipaduttamo; 

Munindo bhagavā nātho, cakkhuma’ṅgīraso muni. 

2 . 

Lokanātho’ nadhivaro, mahesi ca vināyako; 

Samantacakkhu sugato, bhūripañño ca māraji. 

3 . 

Narasīho naravaro, dhammarājā mahāmuni; 

Devadevo lokagaru, dhammassāmī tathāgato. 

4 . 

Sayambhū sammāsambuddho, varapañño ca nāyako; 

Jino, sakko tu siddhattho, suddhodani ca gotamo. 

5 . 

Sakyasīho tathā sakya, muni cādiccabandhu ca; 

6 . 

Mokkho nirodho nibbānaṃ, dīpo taṇhakkhayo paraṃ; 

Tāṇaṃ leṇa marūpañca, santaṃ sacca manālayaṃ. 

7 . 

Asaṅkhataṃ siva mamataṃ sududdasaṃ, 

Parāyaṇaṃ saraṇa manītikaṃ tathā; 

Anāsavaṃ dhuva manidassanā’ katā, 

Palokitaṃ nipuṇa mananta makkharaṃ. 

8 . 

Dukkhakkhayo byābajjhañca , vivaṭṭaṃ khema kevalaṃ; 

Apavaggo virāgo ca, paṇīta maccutaṃ padaṃ. 

9 . 

Yogakkhemo pāra mapi, mutti santi visuddhiyo; 

Vimutya’ saṅkhatadhātu, suddhi nibbutiyo siyuṃ. 

10 . 

Khīṇāsavo tva’sekkho ca, vītarāgo tathā’ rahā; 

Devaloko divo saggo , 

Tidivo tidasālayo. 

11 . 

Tidasā tva’marā devā, vibudhā ca sudhāsino; 

Surā marū divokā cā, matapā saggavāsino. 

12 . 

Nijjarā’ nimisā dibbā, apume devatāni ca ; 

13 . 

Siddho bhūto ca gandhabbo, guyhako yakkha rakkhasā; 

Kumbhaṇḍo ca pisācā’dī, niddiṭṭhā devayoniyo. 

14 . 

Pubbadevā suraripū, asurā dānavā pume; 

Tabbisesā pahārādo, sambaro baliādayo. 

15 . 

Pitāmaho pitā brahmā, lokeso kamalāsano; 

Tathā hiraññagabbho ca, surajeṭṭho pajāpati. 

16 . 

Vāsudevo hari kaṇho, kesavo cakkapāṇya’tha; 

Mahissaro sivo sūlī, issaro pasupatya’pi. 

17 . 

Haro vutto kumāro tu, khandho sattidharo bhave; 

18 . 

Sakko purindado deva, rājā vajirapāṇi ca; 

Sujampati sahassakkho, mahindo vajirāvudho. 

19 . 

Vāsavo ca dasasata, nayano tidivādhibhū; 

Suranātho ca vajira, hattho ca bhūtapatya’pi. 

20 . 

Maghavā kosiyo indo, vatrabhū pākasāsano; 

Viḍojo tha sujā tassa , bhariyā tha puraṃ bhave. 

21 . 

Masakkasārā vassoka, sārā cevā’ marāvatī; 

Vejayanto tu pāsādo, 

Sudhammā tu sabhā matā. 

22 . 

Vejayanto ratho tassa, 

Vutto mātali sārathi; 

Erāvaṇo gajo paṇḍu, kambalo tu silāsanaṃ. 

23 . 

Suvīro ccādayo puttā, nandā pokkharaṇī bhave; 

Nandanaṃ missakaṃ citta, latā phārusakaṃ vanā. 

24 . 

Asani dvīsu kulisaṃ, vajiraṃ punnapuṃsake; 

Accharāyotthiyaṃ vuttā, rambhā alambusādayo; 

Devitthiyo tha gandhabbā, pañcasikho ti ādayo. 

25 . 

Vimāno nitthiyaṃ byamhaṃ, pīyūsaṃ tvamataṃ sudhā; 

Sineru meru tidivā, dhāro neru sumeru ca. 

26 . 

Yugandharo īsadharo, karavīko sudassano; 

Nemindharo vinatako, assakaṇṇo kulācalā. 

27 . 

Mandākinī tathā’kāsa, gaṅgā suranadī pyatha; 

28 . 

Koviḷāro tathā pāri, cchattako pārijātako; 

Kapparukkho tu santānā, dayo devaddumā siyuṃ. 

29 . 

Pācī patījhu’ dīci’tthī, pubba pacchima uttarā; 

Disātha dakkhiṇā’ pācī, vidisā’nudisā bhave. 

30 . 

Erāvato puṇḍarīko, vāmano kumudo’ ñjano; 

Pupphadanto sabbabhummo, suppatīko disāgajā. 

31 . 

Dhataraṭṭho ca gandhabbā, dhipo, kumbhaṇḍasāmi tu; 

Viruḷhako, virūpakkho, tu nāgādhipatīrito. 

32 . 

Yakkhādhipo vessavaṇo, kuvero naravāhano; 

Aḷakā ḷakamandā ssa, purī, paharaṇaṃ gadā; 

Catuddisāna madhipā, pubbādīnaṃ kamā ime. 

33 . 

Jātavedo sikhī joti, pāvako dahano’ nalo; 

Hutāvaho’ ccimā dhūma, ketva’ggi gini bhānumā. 

34 . 

Tejo dhūmasikho vāyu, sakho ca kaṇhavattanī; 

Vessānaro hutāso tha, sikhājāla’cci cāpume. 

35 . 

Vipphuliṅgaṃ phuliṅgañca, bhasmā tu seṭṭhi chārikā; 

36 . 

Kukkuḷo tu’ṇhabhasmasmi, maṅgāro’lāta mummukaṃ ; 

Samidhā idhumaṃ ce’dho, upādānaṃ tathindhanaṃ. 

37 . 

Atho’bhāso pakāso cā, 

'Loko’jjotā’tapā samā; 

Māluto pavano vāyu, vāto’nila samīraṇā; 

Gandhavāho tathā vāyo, samīro ca sadāgati. 

38 . 

Vāyubhedā ime chu’ddha, ṅgamo cādhogamo tathā; 

Kucchiṭṭho ca koṭṭhāsayo, assāsaṅgānusārino. 

39 . 

Atho apānaṃ passāso, 

Assāso āna muccate. 

40 . 

Vego javo rayo khippaṃ, tu sīghaṃ turitaṃ lahu; 

Āsu tuṇṇa maraṃ cāvi, lambitaṃ tuvaṭaṃpi ca. 

41 . 

Satataṃ nicca maviratā, nārata santata manavaratañca dhuvaṃ; 

Bhusa matisayo ca daḷhaṃ, tibbe’kantā’timatta, bāḷhāni; 

Khippādī paṇḍake dabbe, dabbagā tesu ye tisu. 

42 . 

Aviggaho tu kāmo ca, manobhū madano bhave; 

Antako vasavattī ca, pāpimā ca pajāpati. 

43 . 

Pamattabandhu kaṇho ca, māro namuci, tassa tu; 

Taṇhā’ratī ragā dhītū, hatthī tu girimekhalo. 

44 . 

Yamarājā ca vesāyī, yamo’ssa nayanā vudhaṃ; 

Vepacitti pulomo ca, kimpuriso tu kinnaro. 

45 . 

Antalikkhaṃ kha’mādicca, patho’bbhaṃ gagana’mbaraṃ; 

Vehāso cānilapatho, ākāso nitthiyaṃ nabhaṃ. 

46 . 

Devo vehāyaso tārā, 

Patho surapatho aghaṃ. 

47 . 

Megho valāhako devo, pajjunno’mbudharo ghano; 

Dhārādharo ca jīmūto, vārivāho tathā’mbudo. 

48 . 

Abbhaṃ tīsvatha vassañca, vassanaṃ vuṭṭhi nāriyaṃ; 

Sateratā’kkhaṇā vijju, vijjutā cācirappabhā. 

49 . 

Meghanāde tu dhanitaṃ, gajjitaṃ rasitādi ca; 

Indāvudhaṃ indadhanu, vātakkhittambu sīkaro. 

50 . 

Āsāro dhārā sampāto, 

Karakā tu ghanopalaṃ; 

Duddinaṃ meghacchannāhe, pidhānaṃ tvapadhāraṇaṃ. 

51 . 

Tirodhāna’ntaradhānā, pidhāna chādanāni ca; 

Indu cando ca nakkhatta, rājā somo nisākaro. 

52 . 

Osadhīso himaraṃsi, sasaṅko candimā sasī; 

Sītaraṃsi nisānātho, uḷurājā ca mā pume. 

53 . 

Kalā soḷasamo bhāgo, bimbaṃ tu maṇḍalaṃ bhave; 

Aḍḍho tvaddho upaḍḍho ca, vā khaṇḍaṃ sakalaṃ pume. 

54 . 

Addhaṃ vuttaṃ same bhāge, pasādo tu pasannatā; 

Komudī candikā juṇhā, kanti sobhā juti cchavi. 

55 . 

Kalaṅko lañchanaṃ lakkhaṃ, aṅko’bhiññāṇa lakkhaṇaṃ; 

Cihanaṃ cāpi sobhā tu, paramā susamā tha ca. 

56 . 

Sītaṃ guṇe, guṇiliṅgā, sīta sisira sītalā; 

Himaṃ tuhina mussāvo, nīhāro mahikā pyatha. 

57 . 

Nakkhattaṃ joti bhaṃ tārā, apume tārako’ḷu ca; 

58 . 

Assayujo bharaṇitthī, sakattikā rohiṇī pica; 

Migasira maddā ca punabbasu, phusso cāsilesa’pi. 

59 . 

Māghā ca phaggunī dve ca, hatthā cittā ca svātipi; 

Visākhā’ nurādhā jeṭṭhā, mūlā’ sāḷhā duve tathā. 

60 . 

Savaṇo ca dhaniṭṭhā ca, satabhisajo pubbu’ttarabhaddapadā; 

Revatyapīti kamato, sattādhikavīsanakkhattā. 

61 . 

Sobbhānu kathito rāhu, sūrā dī tu navaggahā; 

Rāsi mesā diko bhadda, padā poṭṭhapadā samā. 

62 . 

Ādicco sūriyo sūro, sataraṃsi divākaro; 

Verocano dinakaro, uṇharaṃsi pabhaṅkaro. 

63 . 

Aṃsumālī dinapati, tapano ravi bhānumā; 

Raṃsimā bhākaro bhānu, akko sahassaraṃsi ca. 

64 . 

Raṃsi ābhā pabhā ditti, ruci bhā juti dīdhiti; 

Marīci dvīsu bhānvaṃ’su, mayūkho kiraṇo karo. 

65 . 

Paridhi pariveso tha, marīci migataṇhikā; 

Sūrassodayato pubbu’, ṭṭhitaraṃsi siyā’ ruṇo. 

66 . 

Kālo’ddhā samayo velā, 

Tabbisesā khaṇādayo; 

Khaṇo dasaccharākālo, 

Khaṇā dasa layo bhave. 

67 . 

Layā dasa khaṇalayo, 

Muhutto te siyā dasa; 

Dasa khaṇamuhutto te, divaso tu ahaṃ dinaṃ. 

68 . 

Pabhātañca vibhātañca, paccūso kalla mapyatha; 

Abhidoso padoso tha, 

Sāyo sañjhā dinaccayo. 

69 . 

Nisā ca rajanī ratti, tiyāmā saṃvarī bhave; 

Juṇhā tu candikāyuttā, tamussannā timisikā. 

70 . 

Nisītho majjhimā ratti, aḍḍharatto mahānisā; 

Andhakāro tamo nitthī, timisaṃ timiraṃ mataṃ. 

71 . 

Caturaṅgatamaṃ evaṃ, kāḷapakkhacatuddasī; 

Vanasaṇḍo ghano megha, paṭalaṃ cā’ḍḍharatti ca. 

72 . 

Andhatamaṃ ghanatame, pahāro yāma, saññito; 

Pāṭipado tu dutiyā, tatiyādī tithī , tāyati pāletīti tithi, tā+iti (ṇvādi) dvisu. 

73 . 

Pannarasī pañcadasī, puṇṇamāsī tu puṇṇamā; 

Amāvasī pyamāvāsī, thiyaṃ pannarasī’ parā. 

74 . 

Ghaṭikā saṭṭhya’ horatto, pakkho te dasa pañca ca; 

Te tu pubbāparā sukka, 

Kāḷā, māso tu te duve. 

75 . 

Citto vesākha, jeṭṭho cā, sāḷho dvīsu ca sāvaṇo; 

Poṭṭhapāda’ssayujā ca, māsā dvādasa kattiko. 

76 . 

Māgasiro tathā phusso, kamena māgha phagguṇā; 

Kattika’ssayujā māsā, pacchima pubbakattikā. 

77 . 

Sāvaṇo nikkhamanīyo, 

Cittamāso tu rammako. 

78 . 

Caturo caturo māsā, kattikakāḷapakkhato; 

Kamā hemanta gimhāna, vassānā utuyo dvisu. 

79 . 

Hemanto sisira mutū, 

Cha vā vasanto ca gimha vassānā; 

Sarado ti kamā māsā, dve dve vuttānusārena. 

80 . 

Uṇho nidāgho gimhotha, 

Vasso vassāna pāvusā; 

Utūhi tīhi vassānā, dikehi dakkhiṇāyanaṃ. 

81 . 

Uttarāyana maññehi, tīhi vassāyanadvayaṃ; 

Vassa saṃvaccharā nitthī, sarado hāyano samā. 

82 . 

Kappakkhayo tu saṃvaṭṭo, yuganta palayā api; 

Alakkhī kālakaṇṇitthī, atha lakkhī siri’tthiyaṃ. 

83 . 

Danu dānavamātā tha, devamātā panā’diti; 

84 . 

Pāpañca kibbisaṃ verā, ghaṃ duccarita dukkaṭaṃ; 

Apuññā’kusalaṃ kaṇhaṃ, kalusaṃ duritā’gu ca. 

85 . 

Kusalaṃ sukataṃ sukkaṃ, puññaṃ dhamma manitthiyaṃ; 

Sucarita matho diṭṭha, dhammikaṃ ihalokikaṃ. 

86 . 

Sandiṭṭhika matho pāra, lokikaṃ samparāyikaṃ; 

Takkālaṃ tu tadātvaṃ co, 

Ttarakālo tu āyati. 

87 . 

Hāso’ ttamanatā pīti, vitti tuṭṭhi ca nāriyaṃ; 

Ānando pamudā’modo, santoso nandi sammado. 

88 . 

Pāmojjañca pamodo tha, sukhaṃ sātañca phāsva’tha; 

Bhaddaṃ seyyo subhaṃ khemaṃ, kalyāṇaṃ maṅgalaṃ sivaṃ. 

89 . 

Dukkhañca kasiraṃ kicchaṃ, nīgho ca byasanaṃ aghaṃ; 

Dabbe tu pāpapuññāni, tīsvākicchaṃ sukhādi ca. 

90 . 

Bhāgyaṃ niyati bhāgo ca, bhāgadheyyaṃ vidhī’rito; 

Atho uppatti nibbatti, jāti janana mubbhavo. 

91 . 

Nimittaṃ kāraṇaṃ ṭhānaṃ, padaṃ bījaṃ nibandhanaṃ; 

Nidānaṃ pabhavo hetu, sambhavo setu paccayo. 

92 . 

Kāraṇaṃ yaṃ samāsannaṃ, padaṭṭhāna nti taṃ mataṃ; 

Jīvo tu puriso’ttā tha, padhānaṃ pakatitthiyaṃ. 

93 . 

Pāṇo sarīrī bhūtaṃ vā, satto dehī ca puggalo; 

Jīvo pāṇī pajā jantu, 

Jano loko tathāgato. 

94 . 

Rūpaṃ saddo gandha rasā, phasso dhammo ca gocarā; 

Ālambā visayā te chā, rammaṇā lambaṇāni ca. 

95 . 

Sukko goro sito’dātā, 

Dhavalo seta, paṇḍarā; 

Soṇo tu lohito ratto, 

Tamba mañjiṭṭha rohitā. 

96 . 

Nīlo kaṇhā’sitā kāḷo, 

Mecako sāma sāmalā; 

Sitapītetu paṇḍu ’tto, īsaṃpaṇḍutu dhūsaro. 

97 . 

Aruṇo kiñciratto tha, 

Pāṭalo setalohito; 

Atho pīto halidyābho, 

Palāso harito hari. 

98 . 

Kaḷāro kapilo nīla, pīte tha rocanappabhe; 

Piṅgo pisaṅgo pyathavā, kaḷārādī tu piṅgale. 

99 . 

Kammāso sabalo citto, 

Sāvo tu kaṇhapītake; 

Vāccaliṅgā guṇinyete, guṇe sukkādayo pume. 

100 . 

Naccaṃ naṭṭañca naṭanaṃ, nattanaṃ lāsanaṃ bhave; 

Naccaṃ tu vāditaṃ gīta, miti nāṭu midaṃ tayaṃ. 

101 . 

Naccaṭṭhānaṃ siyā raṅgo, bhinayo sūcyasūcanaṃ; 

Aṅgahāro’ṅgavikkhepo, naṭṭako naṭako naṭo. 

102 . 

Siṅgāro karuṇo vīra, bbhuta hassa bhayānakā; 

Santo bībhaccha ruddāni, nava nāṭyarasā ime. 

103 . 

Posassa nāriyaṃ pose, itthiyā saṅgamaṃ pati; 

Yā pihā esa siṅgāro, ratikīḷādikāraṇo. 

104 . 

Uttama ppakatippāyo, itthipurisahetuko; 

So sambhogo viyogo ti, 

Siṅgāro duvidho mato. 

105 . 

Bhāsitaṃ lapitaṃ bhāsā, vohāro vacanaṃ vaco; 

Utti vācā girā vāṇī, bhāratī kathitā vacī. 

106 . 

Ekākhyāto padacayo, siyā vākyaṃ sakārako; 

Āmeḍita nti viññeyyaṃ, dvattikkhattu mudīraṇaṃ. 

107 . 

Bhaye kodhe pasaṃsāyaṃ, turite kotūhale’cchare; 

Hāse soke pasāde ca, kare āmeḍitaṃ budho. 

108 . 

Iru nārī yaju sāma, miti vedā tayo siyuṃ; 

Ete eva tayī nārī, vedo manto sutitthiyaṃ. 

109 . 

Aṭṭhako vāmako vāma, devo caṅgīraso bhagu; 

Yamadaggi ca vāsiṭṭho, bhāradvājo ca kassapo; 

Vessāmittoti mantānaṃ, kattāro isayo ime. 

110 . 

Kappo byākaraṇaṃ joti, satthaṃ sikkhā nirutti ca; 

Chandoviciti cetāni, vedaṅgāni vadanti cha. 

111 . 

Itihāso purāvutta, ppabandho bhāratādiko; 

Nāmappakāsakaṃ satthaṃ, rukkhādīnaṃ nighaṇḍu so. 

112 . 

Vitaṇḍasatthaṃ viññeyyaṃ, yaṃ taṃ lokāyataṃ iti; 

Keṭubhaṃ tu kriyākappa, vikappo kavinaṃ hito. 

113 . 

Ākhyāyiko paladdhatthā, pabandhakappanā kathā; 

Daṇḍanītya’ tthasatthasmiṃ, vuttanto tu pavatti ca. 

114 . 

Saññā, khyā, vhā samaññā cā, bhidhānaṃ nāma mavhayo; 

Nāmadheyyā’ dhivacanaṃ, paṭivākyaṃ tu uttaraṃ. 

115 . 

Pañho tīsva nuyogo ca, pucchā pyatha nidassanaṃ; 

Upogghāto ca diṭṭhanto, tatho’dāharaṇaṃ bhave. 

116 . 

Samā saṅkhepa saṃhārā, samāso saṅgaho pyatha; 

Sataṃ dhārayasī tyādya, bbhakkhānaṃ tucchabhāsanaṃ. 

117 . 

Vohāro tu vivādo tha, sapanaṃ sapathopi ca; 

Yaso siloko kittitthī, 

Ghosanā tu’ccasaddanaṃ. 

118 . 

Paṭighoso paṭiravo, tho’ paññāso vacīmukhaṃ; 

Katthanā ca silāghā ca, vaṇṇanā ca nuti tthuti. 

119 . 

Thomanañca pasaṃsātha, kekā nādo sikhaṇḍinaṃ; 

Gajānaṃ koñca nādo tha, 

Matā hesā hayaddhani. 

120 . 

Pariyāyo vevacanaṃ, sākacchā tu ca saṃkathā; 

Upavādo cu’pakkosā, vaṇṇavādā’nuvādo ca; 

Janavādā’pavādāpi, parivādo ca tulyatthā. 

121 . 

Khepo nindā tathā kucchā, jigucchā garahā bhave; 

Nindāpubbo upārambho, paribhāsana muccate. 

122 . 

Aṭṭhānariyavohāra, vasena yā pavattitā; 

Abhivākyaṃ siyā vācā, sā vītikkamadīpanī. 

123 . 

Muhuṃbhāsā nulāpo tha, palāpo natthikā girā; 

Ādobhāsana mālāpo, 

Vilāpo tu pariddavo. 

124 . 

Vippalāpo virodhotti, sandesotti tu vācikaṃ; 

Sambhāsanaṃ tu sallāpo, virodharahitaṃ mithu. 

125 . 

Pharusaṃ niṭṭhuraṃ vākyaṃ, manuññaṃ hadayaṅgamaṃ; 

Saṃkulaṃ tu kiliṭṭha ñca, pubbāparavirodhinī. 

126 . 

Samudāyattharahitaṃ, abaddha miti kittitaṃ; 

Vitathaṃ tu musā cātha , pharusādī tiliṅgikā. 

127 . 

Sammā byayañcā vitathaṃ, saccaṃ tacchaṃ yathātathaṃ; 

Tabbantā tīsva līkaṃ tva, saccaṃ micchā musā byayaṃ. 

128 . 

Ravo ninādo ninado ca saddo, 

Nigghosa nāda ddhanayo ca rāvo; 

Ārāva saṃrāva virāva ghosā, 

Ravā sutitthī sara nissanā ca. 

129 . 

Vissaṭṭha mañju viññeyyā, savanīyā visārino; 

Bindu gambhīra ninnādī, tyeva maṭṭhaṅgiko saro. 

130 . 

Tiracchānagatānañhi, rutaṃ vassita muccate; 

Kolāhalo kalahalo, 

Gītaṃ gānañca gītikā. 

131 . 

Sarā satta tayo gāmā, cekavīsati mucchanā; 

Tānā cekūnapaññāsa, iccetaṃ saramaṇḍalaṃ. 

132 . 

Usabho dhevato ceva, chajja gandhāra majjhimā; 

Pañcamo ca nisādoti, satte’ te gaditā sarā. 

133 . 

Nadanti usabhaṃ gāvo, turagā dhevataṃ tathā; 

Chajjaṃ mayūrā gandhāra, majā koñcā ca majjhimaṃ. 

134 . 

Pañcamaṃ parapuṭṭhādī, nisāda mpi ca vāraṇā; 

Chajjo ca majjhimo gāmā, 

Tayo sādhāraṇo ti ca. 

135 . 

Saresu tesu pacceke, tisso tisso hi mucchanā; 

Siyuṃ tatheva tānāni , satta satteva labbhare. 

136 . 

Tisso duve catasso ca, catasso kamato sare; 

Tisso duve catassoti, dvāvīsati sutī siyuṃ. 

137 . 

Uccatare rave tāro, thābyatte madhure kalo; 

Gambhīre tu rave mando, tārādī tīsvatho kale; 

Kākalī sukhume vutto, 

Kriyādisamatā layo. 

138 . 

Vīṇā ca vallakī satta, tantī sā parivādinī; 

Pokkharo doṇi vīṇāya, 

Upavīṇo tu veṭhako. 

139 . 

Ātatañceva vitata, mātatavitataṃ ghanaṃ; 

Susiraṃ ceti tūriyaṃ, pañcaṅgika mudīritaṃ. 

140 . 

Ātataṃ nāma cammāva, naddhesu bheriyādisu; 

Tale’kekayutaṃ kumbha, thuṇa daddarikādikaṃ. 

141 . 

Vitataṃ co’bhayatalaṃ, tūriyaṃ murajādikaṃ; 

Ātatavitataṃ sabba, vinaddhaṃ paṇavādikaṃ. 

142 . 

Susiraṃ vaṃsasaṅkhādi, sammatālādikaṃ ghanaṃ; 

Ātojjaṃ tu ca vādittaṃ, vāditaṃ vajja muccate. 

143 . 

Bherī (bheri) dundubhi vutto tha, 

Mudiṅgo murajossa tu; 

Āliṅga, ṅkyo, ddhakā bhedā, 

Tiṇavo tu ca ḍiṇḍimo. 

144 . 

Ālambaro tu paṇavo, koṇo vīṇādivādanaṃ; 

Daddarī paṭaho bheri, ppabhedā maddalā dayo. 

145 . 

Janappiye vimadduṭṭhe, gandhe parimalo bhave; 

So tvā modo dūragāmī, vissantā tīsvito paraṃ. 

146 . 

Iṭṭhagandho ca surabhi, sugandho ca sugandhi ca; 

Pūtigandhi tu duggandho, tha vissaṃ āmagandhi yaṃ. 

147 . 

Kuṅkumañceva yavana, pupphañca tagaraṃ tathā; 

Turukkhoti catujjāti, gandhā ete pakāsitā. 

148 . 

Kasāvo nitthiyaṃ titto, madhuro lavaṇo ime; 

Ambilo kaṭuko ceti, cha rasā tabbatī tisu. 

149 . 

Siyā phasso ca phoṭṭhabbo, 

Visayī tvakkha mindriyaṃ; 

Nayanaṃ tvakkhi nettañca, locanaṃ ca’cchi cakkhu ca. 

150 . 

Sotaṃ saddaggaho kaṇṇo, savanaṃ suti natthu tu; 

Nāsā ca nāsikā ghānaṃ, jivhātu rasanā bhave. 

151 . 

Sarīraṃ vapu gattañcā, ttabhāvo bondi viggaho; 

Dehaṃ vā purise kāyo, thiyaṃ tanu kaḷevaraṃ. 

152 . 

Cittaṃ ceto mano nitthī, viññāṇaṃ hadayaṃ tathā; 

Mānasaṃ dhī tu paññā ca, buddhi medhā mati muti. 

153 . 

Bhūrī mantā ca paññāṇaṃ, ñāṇaṃ vijjā ca yoni ca; 

Paṭibhāna mamoho tha, paññābhedā vipassanā. 

154 . 

Sammādiṭṭhi pabhutikā, vīmaṃsā tu vicāraṇā; 

Sampajaññaṃ tu nepakkaṃ, vedayitaṃ tu vedanā. 

155 . 

Takko vitakko saṅkappo, 

Ppano’ hā’ yu tu jīvitaṃ; 

Ekaggatā tu samatho, avikkhepo samādhi ca. 

156 . 

Ussāhā’ tappa paggāhā, vāyāmo ca parakkamo; 

Padhānaṃ vīriyaṃ cehā, uyyāmo ca dhiti tthiyaṃ. 

157 . 

Cattāri vīriyaṅgāni, tacassa ca nahāruno; 

Avasissana maṭṭhissa, maṃsalohitasussanaṃ. 

158 . 

Ussoḷhī tva dhimattehā, sati tva nussati tthiya; 

Lajjā hirī samānā tha, ottappaṃ pāpabhīrutā. 

159 . 

Majjhattatā tu’pekkhā ca, adukkhamasukhā siyā; 

Cittābhogo manakkāro, 

Adhimokkho tu nicchayo. 

160 . 

Dayā’ nukampā kāruññaṃ, karuṇā ca anuddayā; 

Thiyaṃ veramaṇī ceva, viratyā’ rati cāpyatha. 

161 . 

Titikkhā khanti khamanaṃ, khamā mettā tu metya’tha; 

Dassanaṃ diṭṭhi laddhitthī, siddhanto samayo bhave. 

162 . 

Taṇhā ca tasiṇā ejā, jālinī ca visattikā; 

Chando jaṭā nikantyā’sā, sibbinī bhavanetti ca. 

163 . 

Abhijjhā vanatho vānaṃ, lobho rāgo ca ālayo; 

Pihā manoratho icchā, bhilāso kāma dohaḷā; 

Ākaṅkhā ruci vuttā sā, tvadhikā lālasā dvisu. 

164 . 

Veraṃ virodho viddeso, doso ca paṭighañca vā; 

Kodhā’ ghātā kopa rosā, 

Byāpādo’ nabhiraddhi ca. 

165 . 

Baddhavera mupanāho, siyā soko tu socanaṃ; 

Roditaṃ kanditaṃ ruṇṇaṃ, paridevo pariddavo. 

166 . 

Bhītitthi bhaya muttāso, bheravaṃ tu mahabbhayaṃ; 

167 . 

Bheravaṃ bhīsanaṃ bhīmaṃ, dāruṇañca bhayānakaṃ; 

Ghoraṃ paṭibhayaṃ bhesmaṃ, bhayaṅkara mime tīsu. 

168 . 

Issā usūyā maccheraṃ, tu macchariya maccharaṃ; 

Moho’vijjā tathā’ñāṇaṃ, māno vidhā ca unnati. 

169 . 

Uddhacca muddhaṭaṃ cātha , tāpo kukkuccameva ca; 

Pacchātāpo nutāpo ca, vippaṭisāro pakāsito. 

170 . 

Manovilekha sandehā, saṃsayo ca kathaṃkathā; 

Dveḷhakaṃ vicikicchā ca, kaṅkhā saṅkā vimatyapi. 

171 . 

Gabbo bhimāno’haṃkāro, cintātu jhāna muccate; 

Nicchayo niṇṇayo vutto, paṭiññā tu paṭissavo. 

172 . 

Avamānaṃ tirakkāro, paribhavo pya’ nādaro; 

Parābhavo pya’ vaññā tha, ummādo cittavibbhamo. 

173 . 

Pemaṃ sineho sneho tha, cittapīḷā visaññitā; 

Pamādo sativossaggo, kotūhalaṃ kutūhalaṃ. 

174 . 

Vilāso lalitaṃ līlā, hāvo heḷā ca vibbhamo; 

Iccādikā siyuṃ nāri, siṅgārabhāvajā kiriyā. 

175 . 

Hasanaṃ hasitaṃ hāso, mando so mihitaṃ sitaṃ; 

Aṭṭahāso mahāhāso, 

Romañco lomahaṃsanaṃ. 

176 . 

Parihāso davo khiḍḍā, keḷi kīḷā ca kīḷitaṃ; 

Niddā tu supinaṃ soppaṃ, middhañca pacalāyikā. 

177 . 

Thiyaṃ nikati kūṭañca, dambho sāṭhyañca ketavaṃ; 

Sabhāvo tu nissaggo ca, sarūpaṃ pakatitthiyaṃ. 

178 . 

Sīlañca lakkhaṇaṃ bhāvo, 

Ussavo tu chaṇo maho . 

179 . 

Dhārento jantu sasneha, mabhidhānappadīpikaṃ; 

Khuddakādyatthajātāni , sampassati yathāsukhaṃ. 

Saggakaṇḍo niṭṭhito. 

2. Bhūkaṇḍa 

1. Bhūmivagga 

180 . 

Vaggā bhūmi, purī, macca, catubbaṇṇa, vanādihi; 

Pātālena ca vuccante, saṅgo’paṅgehi’dha’kkamā. 

181 . 

Vasundharā chamā bhūmi, pathavī medanī mahī; 

Ubbī vasumatī go ku, vasudhā dharaṇī dharā; 

Puthavī jagatī bhūrī, bhū ca bhūtadharā’ vanī. 

182 . 

Khārā tu mattikā ūso, ūsavā tūsaro tisu; 

Thalaṃ thalītthī bhūbhāge, thaddhalūkhamhi jaṅgalo. 

183 . 

Pubbavideho cāpara, goyānaṃ jambudīpo ca; 

Uttarakuru ceti siyuṃ, cattārome mahādīpā. 

184 . 

Pumbahutte kurū sakkā, kosalā magadhā sivī; 

Kaliṅgā’vanti pañcālā, vajjī gandhāra cetayo. 

185 . 

Vaṅgā videhā kambojā, maddā bhagga’ṅga sīhaḷā; 

Kasmīrā kāsi paṇḍavādī, siyuṃ janapadantarā. 

186 . 

Loko ca bhuvanaṃ vuttaṃ, deso tu visayo pyatha; 

Milakkhadeso paccanto, majjhadeso tu majjhimo. 

187 . 

Anūpo salilappāyo, kacchaṃ puma napuṃsake; 

Saddalo harite dese, tiṇenā, bhinavena hi. 

188 . 

Nadyambujīvano deso, vuṭṭhinippajjasassako; 

Yo nadīmātiko deva, 

Mātiko ca kamena so. 

189 . 

Tīsvanūpādyatho canda, sūrādo sassatī rito; 

Raṭṭhaṃ tu vijitañcātha, purise setu āliyaṃ. 

190 . 

Upāntabhū parisaro, goṭṭhaṃ tu gokulaṃ vajo; 

Maggo pantho patho addhā, añjasaṃ vaṭumaṃ tathā. 

191 . 

Pajjo , yanañca padavī, vattanī paddhatitthiyaṃ; 

Tabbhedā jaṅgha, sakaṭa, maggā te ca mahaddhani. 

192 . 

Ekapadye kapadike, kantāro tu ca duggame; 

193 . 

Paṭimaggo paṭipatho, addhānaṃ dīgha mañjasaṃ; 

Suppatho tu supantho ca, uppathaṃ tvapathaṃ bhave. 

194 . 

Chattiṃsaparamāṇūna, meko ṇu ca chattiṃsa te; 

Tajjārī tāpi chattiṃsa, rathareṇu chattiṃsa te. 

195 . 

Likkhā tā satta ūkā tā, dhaññamāso ti satta te; 

Satta ṅgula’ mamu dviccha, vidatthi tā duve siyuṃ. 

196 . 

Ratanaṃ tāni satteva, yaṭṭhi tā vīsatū sabhaṃ; 

Gāvuta musabhāsīti, yojanaṃ catugāvutaṃ. 

197 . 

Dhanupañcasataṃ koso, karīsaṃ caturambaṇaṃ; 

Abbhantaraṃ tu hatthāna, maṭṭhavīsa pamāṇato. 

Bhūmivaggo niṭṭhito. 

2. Bhūkaṇḍa 

2. Puravagga 

198 . 

Puraṃ nagara mitthī vā, ṭhānīyaṃ puṭabhedanaṃ; 

Thiyaṃ tu rājadhānī ca, khandhāvāro bhave tha ca. 

199 . 

Sākhānagara maññatra, yaṃ taṃ mūlapurā puraṃ; 

Bārāṇasī ca sāvatthi, vesālī mithilā, ḷavī. 

200 . 

Kosambu, jjeniyo takka, silā campā ca sāgalaṃ; 

Susumāragiraṃ rāja, gahaṃ kapilavatthu ca. 

201 . 

Sāketa, mindapatthañco, kkaṭṭhā pāṭaliputtakaṃ; 

Jetuttarañca saṅkassaṃ, kusinārādayo purī. 

202 . 

Racchā ca visikhā vuttā, rathikā vīthi cāpyatha; 

Byūho racchā anibbiddhā, nibbiddhā tu pathaddhi ca. 

203 . 

Catukkaṃ caccare magga, sandhi siṅghāṭakaṃ bhave; 

Pākāro varaṇo cātha, udāpo upakārikā. 

204 . 

Kuṭṭaṃ tu bhitti nārī tha, gopuraṃ dvārakoṭṭhako; 

Esikā indakhīlo ca, aṭṭo tvaṭṭālako bhave. 

205 . 

Toraṇaṃ tu bahidvāraṃ, parikhātu ca dīghikā; 

Mandiraṃ sadanā, gāraṃ, nikāyo nilayā, layo. 

206 . 

Āvāso bhavanaṃ vesmaṃ, niketanaṃ nivesanaṃ; 

Gharaṃ gahañcā, vasatho, saraṇañca patissayo. 

207 . 

Okaṃ sālā khayo vāso, thiyaṃ kuṭi vasatya’pi; 

Gehañcā, nitthi sadumaṃ, cetiyā, yatanāni tu. 

208 . 

Pāsādo ceva yūpo tha, muṇḍacchado ca hammiyaṃ; 

Yūpotu gajakumbhamhi, hatthinakho patiṭṭhito. 

209 . 

Supaṇṇavaṅkacchadana, maḍḍhayogo siyā tha ca; 

Ekakūṭayuto māḷo, 

Pāsādo caturassako. 

210 . 

Sabhāyañca sabhā cātha, maṇḍapaṃ vā janālayo; 

Atho āsanasālāyaṃ, paṭikkamana mīritaṃ. 

211 . 

Jinassa vāsabhavana, mitthī gandhakuṭi pyatha; 

Thiyaṃ rasavatī pāka, ṭṭhānañceva mahānasaṃ. 

212 . 

Āvesanaṃ sippasālā, soṇḍā tu pānamandiraṃ; 

Vaccaṭṭhānaṃ vaccakuṭi, munīnaṃ ṭhāna massamo. 

213 . 

Paṇyavikkayasālā ku, āpaṇo paṇyavīthikā; 

Udosito bhaṇḍasālā, caṅkamanaṃ tu caṅkamo. 

214 . 

Jantāgharaṃ tvaggisālā, papā pānīyasālikā; 

Gabbho ovarako vāsā, gāraṃ tu sayaniggahaṃ. 

215 . 

Itthāgāraṃ tu orodho, suddhanto’ ntepurampi ca; 

Asabbavisayaṭṭhānaṃ, raññaṃ kacchantaraṃ mataṃ. 

216 . 

Sopāno vā’rohaṇañca, 

Nisseṇī sā, dhirohiṇī; 

Vātapānaṃ gavakkho ca, jālañca sīhapañjaraṃ. 

217 . 

Ālokasandhi vutto tha, laṅgī’tthī paligho bhave; 

Kapisīso, ggalatthambho, nibbaṃ tu chaddakoṭiyaṃ. 

218 . 

Chadanaṃ paṭalaṃ chadda, majiraṃ caccaro, ṅgaṇaṃ; 

Paghāno paghanā, lindo, pamukhaṃ dvārabandhanaṃ. 

219 . 

Piṭṭhasaṅghāṭakaṃ dvāra, bāhā kūṭaṃ tu kaṇṇikā; 

Dvārañca paṭihāro tha, ummāro dehanī, tthiyaṃ. 

220 . 

Eḷako indakhīlo tha, thambho thūṇo pumitthiyaṃ; 

Pāṭikā, ḍḍhendupāsāṇe, giñjakā tu ca iṭṭhakā. 

221 . 

Valabhicchādidārumhi, vaṅke gopānasī, tthiyaṃ; 

Kapotapālikāyaṃ tu, viṭaṅko nitthiyaṃ bhave. 

222 . 

Kuñcikāvivaraṃ tāḷa, cchiggalo pyatha kuñcikā; 

Tāḷo’vāpuraṇaṃ cātha, vedikā vedi kathyate. 

223 . 

Saṅghāto pakkhapāso ca, mandiraṅgā tulā api; 

Thiyaṃ sammujjanī ceva, sammajjanī ca sodhanī. 

224 . 

Saṅkaṭīraṃ tu saṅkāra, ṭṭhānaṃ saṅkārakūṭakaṃ; 

Atho kacavaro, klāpo, saṅkāro ca kasambupi. 

225 . 

Gharādibhūmi taṃ vatthu, gāmo saṃvasatho tha so; 

Pākaṭo nigamo bhoga, maccādibhyo dhi tūdito . 

226 . 

Sīmā ca mariyādā tha, 

Ghoso gopālagāmakoti. 

Puravaggo niṭṭhito. 

3. Naravagga 

227 . 

Manusso mānuso macco, mānavo manujo naro; 

Poso pumā ca puriso, 

Poriso pyatha paṇḍito. 

228 . 

Budho vidvā vibhāvī ca, santo sappañña kovidā; 

Dhīmā sudhī kavi byatto, vicakkhaṇo visārado. 

229 . 

Medhāvī matimā pañño, viññū ca vidūro vidū; 

Dhīro vipassī dosaññū, buddho ca dabba viddasu. 

230 . 

Itthī sīmantinī nārī, thī vadhū vanitā, ṅganā; 

Pamadā sundarī kantā, ramaṇī dayitā, balā. 

231 . 

Mātugāmo ca mahilā, lalanā bhīru kāminī; 

Kumārikā tu kaññā tha, yuvatī taruṇī bhave. 

232 . 

Mahesī sābhisekāññā, 

Bhoginī rājanāriyo; 

Dhavatthinī tu saṅketaṃ, yāti yā sā, bhisārikā. 

233 . 

Gaṇikā vesiyā vaṇṇa, dāsī nagarasobhinī; 

Rūpūpajīvinī vesī, kulaṭā tu ca bandhakī. 

234 . 

Varāroho, ttamā matta, kāsinī varavaṇṇinī; 

Patibbatā tvapi satī, kulitthī kulapālikā. 

235 . 

Vidhavā patisuññā tha, patimbarā sayambarā; 

Vijātā tu pasūtā ca, jātāpaccā pasūtikā. 

236 . 

Dūtī sañcārikā dāsī, tu ceṭī kuṭadhārikā; 

Vāruṇī, kkhaṇikā tulyā, khattiyānī tu khattiyā. 

237 . 

Dāro jāyā kalattañca, gharaṇī bhariyā piyā, 

Pajāpatī ca dutiyā, sā pādaparicārikā. 

238 . 

Sakhī tvā’lī vayassā tha, jārī cevā’ticārinī; 

Pume tū’tu rajo pupphaṃ, utunī tu rajassalā. 

239 . 

Pupphavatī garugabbhā, pannasattā ca gabbhinī; 

Gabbhāsayo jalābupi, kalalaṃ punnapuṃsake. 

240 . 

Dhavotu sāmiko bhattā, kanto pati varo piyo; 

Atho papati jāro thā, 

Paccaṃ putto’trajo suto. 

241 . 

Tanujo tanayo sūnu, puttādī dhītari’tthiyaṃ; 

Nāriyaṃ duhitā dhītā, 

Sajāto tvo’ raso suto. 

242 . 

Jāyāpatī janipatī, jayampatī tu dampatī ; 

Atha vassavaro vutto, paṇḍako ca napuṃsakaṃ. 

243 . 

Bandhavo bandhu sajano, sagotto ñāti ñātako; 

Sālohito sapiṇḍo ca, 

Tāto tu janako pitā. 

244 . 

Amma, mbā jananī mātā, janetti janikā bhave; 

Upamātā tu dhāti’tthī, 

Sālo jāyāya bhātiko. 

245 . 

Nanandā sāmibhaginī, mātāmahī tu ayyikā; 

Mātulo mātubhātā,ssa, mātulānī pajāpati. 

246 . 

Jāyāpatīnaṃ jananī, sassu vuttātha tappitā; 

Sasuro bhāgineyyo tu, putto bhaginiyā bhave. 

247 . 

Nattā vutto paputto tha, sāmibhātā tu devaro; 

Dhītupati tu jāmātā, 

Ayyako tu pitāmaho. 

248 . 

Mātucchā mātubhaginī, pitucchā bhaginī pitu; 

Papitāmaho payyako, 

Suṇhā tu suṇisā husā. 

249 . 

Sodariyo sagabbho ca, sodaro sahajo pyatha; 

Mātāpitū te pitaro, puttā tu puttadhītaro. 

250 . 

Sasurā sassusasurā, bhātubhaginī bhātaro; 

Bālattaṃ bālatā bālyaṃ, yobbaññaṃtu ca yobbanaṃ. 

251 . 

Sukkā tu palitaṃ kesā, dayo tha jaratā jarā; 

Puthuko pillako chāpo, kumāro bāla potakā. 

252 . 

Athu’ ttānasayu’ttāna, seyyakā thanapopi ca; 

253 . 

Taruṇo ca vayaṭṭho ca, daharo ca yuvā susu; 

Māṇavodārakocātha, sukumāro sukhedhito. 

254 . 

Mahallako ca vuddho ca, thero jiṇṇo ca jiṇṇako; 

Aggajo pubbajo jeṭṭho, kaniyo kaniṭṭho nujo. 

255 . 

Valittaco tu valino; Tīsu’ttānasayādayo; 

256 . 

Sīso’ttamaṅgāni siro, muddhā ca matthako bhave; 

Keso tu kuntalo vālo, ttamaṅgaruha muddhajā. 

257 . 

Dhammillo saṃyatā kesā, 

Kākapakkho sikhaṇḍako; 

Pāso hattho kesacaye; 

Tāpasānaṃ tahiṃ jaṭā. 

258 . 

Thiyaṃ veṇī paveṇī ca; 

Atho cūḷā sikhā siyā; 

Sīmanto tu mato nāri, kesamajjhamhi paddhati. 

259 . 

Lomaṃ tanuruhaṃ romaṃ, pamhaṃ pakhuma makkhigaṃ; 

Massu vuttaṃ pumamukhe, bhū tvitthī bhamuko bhamu. 

260 . 

Bappo nettajala’ssūni, nettatārā kanīnikā; 

Vadanaṃ tu mukhaṃ tuṇḍaṃ, vattaṃ lapana mānanaṃ. 

261 . 

Dvijo lapanajo danto, dasano radano rado; 

Dāṭhā tudantabhedasmiṃ, apāṅgo tvakkhikoṭisu. 

262 . 

Dantāvaraṇa moṭṭho cā, pya’dharo dasanacchado; 

Gaṇḍo kapolo hanvitthī , 

Cubukaṃ tva’ dharā adho. 

263 . 

Galo ca kaṇṭho gīvā ca, kandharā ca sirodharā; 

Kambugīvā tu yā gīvā, suvaṇṇāliṅgasannibhā; 

Aṅkitā tīhi lekhāhi, kambugīvā thavā matā. 

264 . 

Aṃso nitthī bhujasiro, khandho tassandhi jattu taṃ; 

Bāhumūlaṃ tu kaccho, dho, tva’ssa passa manitthiyaṃ. 

265 . 

Bāhu bhujādvīsu bāhā, hattho tu kara pāṇayo; 

Maṇibandho pakoṭṭhanto, kapparo tu kapoṇya’tha. 

266 . 

Maṇibandha kaniṭṭhānaṃ, pāṇissa karabho ,ntaraṃ; 

Karasākhā, ṅgulī tā tu, pañca, ṅguṭṭho ca tajjanī; 

Majjhimā nāmikā cāpi, kaniṭṭhā’ti kamā siyuṃ. 

267 . 

Padeso tālagokaṇṇā, vidatthi,tthī kamā tate; 

Tajjanyādiyute’ṅguṭṭhe, pasato pāṇi kuñcito. 

268 . 

Ratanaṃ kukku hattho tha, pume karapuṭo,ñjali; 

Karajo tu nakho nitthī, khaṭako muṭṭhi ca dvīsu. 

269 . 

Byāmo sahakarā bāhu, dve passadvayavitthatā; 

Uddhantata bhujaposa, ppamāṇe porisaṃ tisu. 

270 . 

Uro ca hadayaṃ cātha, thano kuca payodharā; 

Cūcukaṃ tu thanaggasmiṃ, piṭṭhaṃ tu piṭṭhi nāriyaṃ. 

271 . 

Majjho’nitthī vilaggo ca, majjhimaṃ kucchi tu dvisu; 

Gahaṇītthyudaraṃ gabbho, koṭṭhonto kucchisambhave. 

272 . 

Jaghanaṃ tu nitambo ca, soṇī ca kaṭi nāriyaṃ; 

Aṅgajātaṃ rahassaṅgaṃ, vatthaguyhañca mehanaṃ. 

273 . 

Nimittañca varaṅgañca, bījañca phalameva ca; 

Liṅgaṃ aṇḍaṃ tu koso ca, 

Yoni tvitthīpumebhagaṃ. 

274 . 

Asuci sambhavo sukkaṃ, pāyu tu purise gudaṃ; 

Vā pume gūtha karīsa, vaccāni ca malaṃ chakaṃ. 

275 . 

Uccāro mīḷha mukkāro, passāvo mutta muccate; 

Pūtimutta ñca gomutte, ssādīnaṃ chakaṇaṃ male. 

276 . 

Dvīsvadho nābhiyā vatthi, ucchaṅga’ṅkā tu’bho pume; 

Ūru satthi pume ūru, pabbaṃ tu jāṇu jaṇṇu ca. 

277 . 

Gopphako pādagaṇṭhipi, pume tu paṇhi pāsaṇi; 

Pādaggaṃ papado pādo, tu pado caraṇañca vā. 

278 . 

Aṅgaṃtva’vayavo vutto, phāsulikā tu phāsukā; 

Paṇḍake aṭṭhi dhātvitthī, galantaṭṭhi tu akkhako. 

279 . 

Kapparo tu kapālaṃ vā, kaṇḍarā tu mahāsirā; 

Pume nhāru citthī sirā, dhamanī tha rasaggasā. 

280 . 

Rasaharaṇya’tho maṃsa, māmisaṃ pisitaṃ bhave; 

Tiliṅgikaṃ tu vallūra, muttattaṃ atha lohitaṃ. 

281 . 

Rudhiraṃ soṇitaṃ rattaṃ, lālā kheḷo elā bhave; 

Purise māyu pittañca, semho nitthī silesumo. 

282 . 

Vasā vilīnasneho tha, medo ceva vapā bhave; 

Ākappo veso nepacchaṃ, maṇḍanaṃ tu pasādhanaṃ. 

283 . 

Vibhūsanaṃ cābharaṇaṃ, alaṅkāro pilandhanaṃ; 

Kirīṭa makuṭā’nitthī, cūḷāmaṇi siromaṇi. 

284 . 

Siroveṭhana muṇhīsaṃ, kuṇḍalaṃ kaṇṇaveṭhanaṃ; 

Kaṇṇikā kaṇṇapūro ca, siyā kaṇṇavibhūsanaṃ. 

285 . 

Kaṇṭhabhūsā tu gīveyyaṃ, hāro muttāvali’tthiyaṃ; 

Niyuro valayo nitthī, kaṭakaṃ parihārakaṃ. 

286 . 

Kaṅkaṇaṃ karabhūsā tha, kiṅkiṇī khuddaghaṇṭikā; 

Aṅgulīyaka maṅgulyā, bharaṇaṃ, sākkharaṃ tu taṃ. 

287 . 

Muddikā’ṅgulimuddā tha, rasanā mekhalā bhave; 

Keyūra maṅgadañceva, bāhumūlavibhūsanaṃ. 

288 . 

Pādaṅgadaṃ tu mañjīro, pādakaṭaka nūpurā; 

289 . 

Alaṅkārappabhedā tu, mukhaphullaṃ tatho’ ṇṇataṃ; 

Uggatthanaṃ giṅgamaka, miccevamādayo siyuṃ. 

290 . 

Cela macchādanaṃ vatthaṃ, vāso vasana maṃsukaṃ; 

Ambarañca paṭo nitthī, dussaṃ colo ca sāṭako. 

291 . 

Khomaṃ dukūlaṃ koseyyaṃ, pattuṇṇaṃ kambalo ca vā; 

Sāṇaṃ koṭamburaṃ bhaṅga, ntyādi vatthantaraṃ mataṃ. 

292 . 

Nivāsana ntarīyānya, ntaramantaravāsako; 

Pāvāro tu’ttarāsaṅgo, upasaṃbyāna muttaraṃ. 

293 . 

Uttarīya matho vattha, mahata nti mataṃ navaṃ; 

Nantakaṃ kappaṭo jiṇṇa, vasanaṃ tu paṭaccaraṃ. 

294 . 

Kañcuko vāravāṇaṃ vā, tha vatthāvayave dasā; 

Nālipaṭṭo ti kathito, uttamaṅgamhi kañcuko. 

295 . 

Āyāmo dīghatā roho, 

Pariṇāho visālatā. 

296 . 

Arahaddhajo ca kāsāya, kāsāvāni ca cīvaraṃ; 

Maṇḍalaṃ tu tadaṅgāni, vivaṭṭa kusi ādayo. 

297 . 

Phala,ttaca, kimi, romā, nyetā vatthassa yoniyo; 

Phālaṃ kappāsikaṃ tīsu, khomā dī tu tacabbhavā. 

298 . 

Koseyyaṃ kimijaṃ, roma, mayaṃ tu kambalaṃ bhave; 

Samānatthā javanikā, sā tirokaraṇī pyatha. 

299 . 

Punnapuṃsaka mullocaṃ, vitānaṃ dvaya mīritaṃ; 

Nahānañca sināne tho, bbaṭṭanu’mmajjanaṃ samaṃ. 

300 . 

Visesako tu tilako, tyūbho nitthī ca cittakaṃ; 

Candano nitthiyaṃ gandha, sāro malayajo pyatha. 

301 . 

Gosīsaṃ telapaṇṇikaṃ, pume vā haricandanaṃ; 

Tilapaṇṇī tu pattaṅga, rañjanaṃ rattacandanaṃ. 

302 . 

Kāḷānusārī kāḷiyaṃ, lohaṃ tvā’garu cā’gaḷu; 

Kāḷāgaru tu kāḷe’smiṃ, turukkhotu ca piṇḍako. 

303 . 

Katthūrikā migamado, kuṭṭhaṃ tu ajapālakaṃ; 

Lavaṅgaṃ devakusumaṃ, kasmīrajaṃ tu kuṅkumaṃ. 

304 . 

Yakkhadhūpo sajjulaso, takkolaṃ tu ca kolakaṃ; 

Kosaphala matho jāti, kosaṃ jātiphalaṃ bhave. 

305 . 

Ghanasāro sitabbho ca, kappūraṃ punnapuṃsake; 

Alattako yāvako ca, lākhā jatu napuṃsake. 

306 . 

Sirivāso tu sarala, ddavo’ ñjanaṃ tu kajjalaṃ; 

Vāsacuṇṇaṃ vāsayogo, vaṇṇakaṃ tu vilepanaṃ. 

307 . 

Gandhamālyādisaṅkhāro, yo taṃ vāsana muccate; 

Mālā mālyaṃ pupphadāme , bhāvitaṃ vāsitaṃ tisu. 

308 . 

Uttaṃso sekharā’ veḷā, muddhamālye vaṭaṃsako; 

Seyyā ca sayanaṃ senaṃ, pallaṅko tu ca mañcako. 

309 . 

Mañcādhāro paṭipādo, mañcaṅge tvaṭanī tthiyaṃ, 

310 . 

Kuḷīrapādo āhacca, pādo ceva masārako; 

Cattāro bundikābaddho, time mañcantarā siyuṃ. 

311 . 

Bibbohanaṃ co’ padhānaṃ, pīṭhikā pīṭha māsanaṃ; 

Kocchaṃ tu bhaddapīṭhe thā, sandī pīṭhantare matā. 

312 . 

Mahanto kojavo dīgha, 

Lomako gonako mato; 

Uṇṇāmayaṃ tvattharaṇaṃ, cittakaṃ vānacittakaṃ. 

313 . 

Ghanapupphaṃ paṭalikā, setaṃ tu paṭikā pyatha; 

Dvidasekadasānyu’ dda,lomi ekantalomi no. 

314 . 

Tadeva soḷasitthīnaṃ, naccayoggañhi kuttakaṃ; 

Sīhabyagghādirūpehi, cittaṃ vikatikā bhave. 

315 . 

Kaṭṭissaṃ koseyyaṃ ratana, parisibbita mattharaṇaṃ kamā; 

Kosiyakaṭṭissamayaṃ, kosiyasuttena pakatañca. 

316 . 

Dīpo padīpo pajjoto, pume tvādāsa dappaṇā; 

Geṇḍuko kaṇḍuko tāla, vaṇṭaṃ tu bījanītthiyaṃ. 

317 . 

Caṅkoṭako karaṇḍo ca, samuggo sampuṭo bhave; 

Gāmadhammo asaddhammo, byavāyo methunaṃ rati. 

318 . 

Vivāho payamā pāṇi, ggaho pariṇayo pyatha; 

Tivaggo dhamma, kāma,tthā, catuvaggo samokkhakā. 

319 . 

Khujjo ca gaṇḍulo rassa, vāmanā tu lakuṇḍako; 

Paṅgulo pīṭhasappī ca, paṅgu chinniriyāpatho. 

320 . 

Pakkho khañjo tu khoṇḍo tha, 

Mūgo suññavaco bhave; 

Kuṇī hatthādivaṅko ca, valiro tu ca kekaro. 

321 . 

Nikkesasīso khallāṭo, 

Muṇḍo tu bhaṇḍu muṇḍiko; 

Kāṇo akkhīna mekena, 

Suñño andho dvayena tha. 

322 . 

Badhiro sutihīno tha, gilāno byādhitā’turā; 

Ummādavati ummatto, khujjādī vāccaliṅgikā. 

323 . 

Ātaṅko āmayo byādhi, gado rogo rujāpi ca; 

Gelaññākalla mābādho, 

Soso tu ca khayo siyā. 

324 . 

Pīnaso nāsikārogo, 

Ghāne siṅghānikā ssavo; 

Ñeyyaṃ tva’ru vaṇo nitthī, phoṭo tu piḷakā bhave. 

325 . 

Pubbo pūyo tha rattāti, sāro pakkhandikā pyatha; 

Apamāro apasmāro, pādaphoṭo vipādikā. 

326 . 

Vuḍḍhirogo tu vātaṇḍaṃ, sīpadaṃ bhārapādatā; 

Kaṇḍū kaṇḍūti kaṇḍūyā, khajju kaṇḍūvanaṃ pyatha. 

327 . 

Pāmaṃ vitacchikā kacchu, sotho tu sayathū’dito; 

Dunnāmakañca arisaṃ, chaddikā vamathū’dito. 

328 . 

Davathu paritāpo tha, tilako tilakāḷako; 

Visūcikā iti mahā, vireko tha bhagandalo . 

329 . 

Meho jaro kāsa sāsā, kuṭṭhaṃ sūlā mayantarā; 

Vutto vejjo bhisakko ca, rogahārī tikicchako. 

330 . 

Sallavejjo sallakatto, tikicchā tu patikriyā; 

Bhesajja magado ceva, bhesajaṃ mo’sadhaṃ pyatha. 

331 . 

Kusalā nāmayā rogyaṃ, 

Atha kallo nirāmayoti, 

Naravaggo niṭṭhito. 

4. Catubbaṇṇavagga 

Khattiyavagga 

332 . 

Kulaṃ vaṃso ca santānā, bhijanā gotta manvayo; 

Thiyaṃ santatya tho vaṇṇā, cattāro khattiyādayo. 

333 . 

Kulīno sajjano sādhu, 

Sabhyo cāyyo mahākulo; 

Rājā bhūpati bhūpālo, patthivo ca narādhipo. 

334 . 

Bhūnātho jagatipālo, disampati janādhipo; 

Raṭṭhādhipo naradevo, bhūmipo bhūbhujo pyatha. 

335 . 

Rājañño khattiyo khattaṃ, muddhābhisitta bāhujā; 

Sabbabhummo cakkavattī, bhūpoñño maṇḍalissaro. 

336 . 

Pume licchavi vajjī ca, sakyo tu sākiyo tha ca; 

Bhaddakaccānā rāhula, mātā bimbā yasodharā. 

337 . 

Koṭīnaṃ heṭṭhimantena, sataṃ yesaṃ nidhānagaṃ; 

Kahāpaṇānaṃ divasa, vaḷañjo vīsatambaṇaṃ. 

338 . 

Te khattiyamahāsālā, sīti koṭidhanāni tu; 

Nidhānagāni divasa, vaḷañjo ca dasambaṇaṃ. 

339 . 

Yesaṃ dvijamahāsālā, tadupaḍḍhe nidhānage; 

Vaḷañje ca gahapati, mahāsālā dhane siyuṃ. 

340 . 

Mahāmatto padhānañca, matisajīvo mantinī; 

Sajīvo sacivā, macco, senānī tu camūpati. 

341 . 

Nyāsādīnaṃ vivādānaṃ, akkhadasso padaṭṭhari; 

Dovāriko patīhāro, dvāraṭṭho dvārapālako. 

342 . 

Anīkaṭṭho ti rājūnaṃ, aṅgarakkhagaṇo mato; 

Kañcukī sovidallo ca, anujīvī tu sevako. 

343 . 

Ajjhakkho dhikato ceva, 

Heraññiko tu nikkhiko; 

Sadesānantaro sattu, mitto rājā tato paraṃ. 

344 . 

Amitto ripu verī ca, sapattā rāti satva’ri; (Sattu+ari) 

Paccatthiko paripanthī, paṭipakkhā hitāparo. 

345 . 

Paccāmitto vipakkho ca, paccanīka virodhino; 

Viddesī ca diso diṭṭho,thā nurodho nuvattanaṃ. 

346 . 

Mitto nitthī vayasso ca, sahāyo suhado sakhā; 

Sambhatto daḷhamitto tha, sandiṭṭho diṭṭhamattako. 

347 . 

Caro ca guḷhapuriso, pathāvī pathiko’ddhagū; 

Dūto tu sandesaharo, gaṇako tu muhuttiko. 

348 . 

Lekhako lipikāro ca, vaṇṇo tu akkharo pyatha; 

Bhedo daṇḍo sāma dānā, nyupāyā caturo ime. 

349 . 

Upajāpotu bhedo ca, daṇḍo tu sāhasaṃ damo; 

350 . 

Sāmya’ macco sakhā koso, duggañca vijitaṃ balaṃ; 

Rajjaṅgānī ti sattete, siyuṃ pakatiyo pica. 

351 . 

Pabhāvu’ssāha, mantānaṃ, vasā tisso hi sattiyo; 

Pabhāvo daṇḍajo tejo, 

Patāpo tu ca kosajo. 

352 . 

Manto ca mantanaṃ so tu, catukkaṇṇo dvigocaro; 

Tigocaro tu chakkaṇṇo, rahassaṃ guyha muccate. 

353 . 

Tīsu vivitta vijana, channā, raho raho byayaṃ; 

Vissāso tu ca vissambho, 

Yuttaṃ tvo’pāyikaṃ tisu. 

354 . 

Ovādo cānusiṭṭhitthī, pumavajje nusāsanaṃ; 

Āṇā ca sāsanaṃ ñeyyaṃ, uddānaṃ tu ca bandhanaṃ. 

355 . 

Āgu vutta maparādho, karo tu bali muccate; 

Puṇṇapatto tuṭṭhidāyo, upadā tu ca pābhataṃ. 

356 . 

Tatho’pāyana mukkoco, paṇṇākāro paheṇakaṃ; 

Suṅkaṃ tvanitthī gumbādi, deyye thā’yo dhanāgamo. 

357 . 

Ātapattaṃ tathā chattaṃ, raññaṃ tu hemamāsanaṃ; 

Sīhāsanaṃ atho vāḷa, bījanītthī ca cāmaraṃ. 

358 . 

Khaggo ca chatta muṇhīsaṃ, pādukā vālabījanī; 

Ime kakudhabhaṇḍāni, bhavanti pañca rājunaṃ. 

359 . 

Bhaddakumbho puṇṇakumbho, bhiṅkāro jaladāyako; 

Hatthi,ssa,ratha,pattī tu, senā hi caturaṅginī. 

360 . 

Kuñjaro vāraṇo hatthī, mātaṅgo dvirado gajo; 

Nāgo dvipo ibho dantī, 

Yūthajeṭṭho tu yūthapo. 

361 . 

Kāḷāvaka gaṅgeyyā, paṇḍara tambā ca piṅgalo gandho; 

Maṅgala hemo’posatha, 

Chaddantā gajakulāni etāni. 

362 . 

Kalabho ceva bhiṅkotha, pabhinno matta gajjitā; 

Hatthighaṭā tu gajatā, hatthīnī tu kareṇukā. 

363 . 

Kumbho hatthisiropiṇḍā, kaṇṇamūlaṃ tu cūlikā; 

Āsanaṃ khandhadesamhi, pucchamūlaṃ tu mecako. 

364 . 

Ālāna māḷhako thambho, nitthītu nigaḷo’nduko; 

Saṅkhalaṃ tīsvatho gaṇḍo, 

Kaṭo dānaṃ tu so mado. 

365 . 

Soṇḍo tu dvīsu hattho tha, 

Karaggaṃ pokkharaṃ bhave; 

Majjhamhi bandhanaṃ kacchā, kappano tu kuthādayo. 

366 . 

Opavayho rājavayho, sajjito tu ca kappito; 

Tomaro nitthiyaṃ pāde, siyā vijjhanakaṇṭako. 

367 . 

Tuttaṃ tu kaṇṇamūlamhi, matthakamhi tu aṅkuso; 

Hatthāroho hatthimeṇḍo, 

Hatthipo hatthigopako. 

368 . 

Gāmaṇīyo tu mātaṅga, hayādyācariyo bhave; 

Hayo turaṅgo turago, 

Vāho asso ca sindhavo. 

369 . 

Bhedo assataro tassā, 

Jāniyo tu kulīnako; 

Sukhavāhī vinīto tha, 

Kisoro hayapotako. 

370 . 

Ghoṭako tu khaḷuṅko tha, javano ca javādhiko; 

Mukhādhānaṃ khalīno vā, kasā tva ssābhitāḷinī. 

371 . 

Kusā tu nāsarajjumhi, vaḷavā’ssā khuro saphaṃ; 

Puccha manitthī naṅguṭṭhaṃ, vālahattho ca vāladhi. 

372 . 

Sandano ca ratho phussa, ratho tu naraṇāya so; 

Cammāvuto ca veyaggho, 

Deppo byagghassa dīpino. 

373 . 

Sivikā yāpyayānañcā, nitthī tu sakaṭo pya’naṃ ; 

Cakkaṃ rathaṅga mākhyātaṃ, tassanto nemi nāriyaṃ. 

374 . 

Tammajjhe piṇḍikā nābhi, kubbaro tu yugandharo; 

Akkhaggakīle āṇī tthī, varutho rathagutya’tha. 

375 . 

Dhuro mukhe rathassaṅgā, tva kkho pakkharaādayo; 

Yānañca vāhanaṃ yoggaṃ, sabbahatthyādivāhane. 

376 . 

Rathacārī tu sūto ca, pājitā ceva sārathī; 

Rathāroho ca rathiko, 

Rathī yodho tu yo bhaṭo. 

377 . 

Padāti pattī tu pume, padago padiko mato; 

Sannāho kaṅkaṭo vammaṃ, kavaco vā uracchado. 

378 . 

Jālikā tha ca sannaddho, sajjo ca vammiko bhave; 

Āmukko paṭimukko tha, purecārī purecaro. 

379 . 

Pubbaṅgamo puregāmī, mandagāmī tu mantharo; 

Javano turito vegī, jetabbaṃ jeyya muccate. 

380 . 

Sūra vīrā tu vikkanto, sahāyo nucaro samā; 

Sannaddhappabhutī tīsu, pātheyyaṃ tu ca sambalaṃ. 

381 . 

Vāhinī dhajinī senā, camū cakkaṃ balaṃ tathā; 

Anīko vā tha vinyāso, 

Byūho senāya kathyate. 

382 . 

Hatthī dvādasaposo,ti, 

Puriso turago, ratho; 

Catuposoti etena, lakkhaṇenā dhamantato. 

383 . 

Hatthānīkaṃ hayānīkaṃ, rathānīkaṃ tayo tayo; 

Gajādayo sasatthā tu, pattānīkaṃ catujjanā. 

384 . 

Saṭṭhivaṃsakalāpesu, paccekaṃ saṭṭhidaṇḍisu; 

Dhūlīkatesu senāya, yantiyā kkhobhanī tthiyaṃ. 

385 . 

Sampatti sampadā lakkhī, sirī vipatti āpadā; 

Athā vudhañca heti’tthī, satthaṃ paharaṇaṃ bhave. 

386 . 

Muttāmutta mamuttañca, pāṇito muttameva ca; 

Yantamuttanti sakalaṃ, āyudhaṃ taṃ catubbidhaṃ. 

387 . 

Muttāmutta ñca yaṭṭhyādi, amuttaṃ churikādikaṃ; 

Pāṇimuttaṃ tu satyādi, yantamuttaṃ sarādikaṃ. 

388 . 

Issāso dhanu kodaṇḍaṃ, cāpo nitthī sarāsanaṃ; 

Atho guṇo jiyā jyā tha, 

Saro patti ca sāyako. 

389 . 

Vāṇo kaṇḍa musu dvīsu, khurappo tejanā’sanaṃ; 

Tūṇītthiyaṃ kalāpo ca, tūṇo tūṇīra vāṇadhi. 

390 . 

Pakkho tu vājo diddho tu, visappito saro bhave; 

Lakkhaṃ vejjhaṃ sarabyañca, sarābhyāso tu’ pāsanaṃ. 

391 . 

Maṇḍalaggo tu nettiṃso, asi khaggo ca sāyako; 

Kosi tthī tabbidhāne tho, tharu khaggādimuṭṭhiyaṃ. 

392 . 

Kheṭakaṃ phalakaṃ cammaṃ, illī tu karapālikā; 

Churikā satya’siputtī, laguḷo tu ca muggaro. 

393 . 

Sallo nitthi saṅku pume, vāsī tu tacchanītthiyaṃ; 

Kuṭhārī tthīpharasuso, ṭaṅko pāsāṇadāraṇo. 

394 . 

Kaṇayo bhindivāḷo ca, cakkaṃ kunto gadā tathā; 

Satyā’dī satthabhedā tha, 

Koṇo’sso koṭi nāriyaṃ. 

395 . 

Niyyānaṃ gamanaṃ yātrā, paṭṭhānañca gamo gati; 

Cuṇṇo paṃsu rajo ceva, dhūlī’tthī reṇu ca dvisu. 

396 . 

Māgadho madhuko vutto, vandī tu thutipāṭhako; 

Vetāḷiko bodhakaro, 

Cakkiko tu ca ghaṇṭiko. 

397 . 

Ketu dhajo paṭākā ca, kadalī ketanaṃ pyatha; 

Yo’haṃkāro’ññamaññassa, sā’ hamahamikā bhave. 

398 . 

Balaṃ thāmo sahaṃ satti, vikkamo tvatisūratā; 

Raṇe jitassa yaṃ pānaṃ, jayapāna nti taṃ mataṃ. 

399 . 

Saṅgāmo sampahāro cā, nitthiyaṃ samaraṃ raṇaṃ; 

Ājitthī āhavo yuddha, māyodhanañca saṃyugaṃ. 

400 . 

Bhaṇḍanaṃ tu vivādo ca, viggaho kalaha medhagā; 

Mucchā moho tha pasayho, 

Balakkāro haṭho bhave. 

401 . 

Uppādo bhūtavikati, yā subhāsubhasūcikā; 

Īti tvitthī ajaññañca, upasaggo upaddavo. 

402 . 

Nibbuddhaṃ mallayuddhamhi, jayo tu vijayo bhave; 

Parājayo raṇe bhaṅgo, palāyana mapakkamo. 

403 . 

Māraṇaṃ hananaṃ ghāto, nāsanañca nisūdanaṃ; 

Hiṃsanaṃ saraṇaṃ hiṃsā, vadho sasana ghātanaṃ. 

404 . 

Maraṇaṃ kālakiriyā, palayo maccu accayo; 

Nidhano nitthiyaṃ nāso, kālo’nto cavanaṃ bhave. 

405 . 

Tīsu peto pareto ca, 

Mato tha citako cito; 

Āḷahanaṃ susānañcā, nitthiyaṃ kuṇapo chavo. 

406 . 

Kabandho nitthiyaṃ deho, sirosuñño sahakriyo; 

Atha sivathikā vuttā, susānasmiñhi āmake. 

407 . 

Vandītthiyaṃ karamaro, pāṇo tva’su pakāsito; 

Kārā tu bandhanāgāraṃ, kāraṇā tu ca yātanā. 

Iti khattiyavaggo. 

408 . 

Brahmabandhu dvijo vippo, brahmā bhovādī brāhmaṇo; 

Sottiyo chandaso so tha, 

Sissa’ ntevāsino pume. 

409 . 

Brahmacārī gahaṭṭho ca, vanappattho ca bhikkhuti; 

Bhavanti cattāro ete, assamā punnapuṃsake. 

410 . 

Carantā saha sīlādī, sabrahmacārino mithu; 

Upajjhāyo upajjhā thā, cariyo nissayadādiko . 

411 . 

Upanīyā thavā pubbaṃ, veda majjhāpaye dvijo; 

Yo saṅgaṃ sarahassañcā, cariyo brāhmaṇesu so. 

412 . 

Pārampariya metihyaṃ, upadeso tathe’tihā; 

Yāgo tu katu yañño tha, vedī tthī bhū parikkhatā. 

413 . 

Assamedho ca purisa, medho ceva niraggaḷo; 

Sammāpāso vājapeyya, miti yāgā mahā ime. 

414 . 

Itvijo yājako cātha, 

Sabhyo sāmājiko pyatha; 

Parisā sabhā samajjā ca, tathā samiti saṃsado. 

415 . 

Catasso parisā bhikkhu, bhikkhunī ca upāsakā; 

Upāsikāyoti imā, thavā ṭṭha parisā siyuṃ. 

416 . 

Tāvatiṃsa,dvija,kkhatta,māra,ggahapatissa ca; 

Samaṇānaṃ vasā cātu, mahārājika, brahmunaṃ. 

417 . 

Gāyattippamukhaṃ chandaṃ, catuvīsa’kkharaṃ tu yaṃ; 

Vedāna mādibhūtaṃ sā, sāvittī tipadaṃ siyā. 

418 . 

Habyapāke caru mato, sujā tu homadabbiyaṃ; 

Paramannaṃ tu pāyāso, habyaṃ tu havi kathyate. 

419 . 

Yūpo thūṇāyaṃ nimmantya, dārumhi tva’raṇī dvisu; 

Gāhappaccā’havanīyo, dakkhiṇaggi tayo’ ggayo. 

420 . 

Cāgo vissajjanaṃ dānaṃ, vossaggo cāpadesanaṃ; 

Vissāṇanaṃ vitaraṇaṃ, vihāyitā pavajjanaṃ. 

421 . 

Pañca mahāpariccāgo, vutto seṭṭha, dhanassa ca; 

Vasena putta dārānaṃ, rajjassa’ ṅgāna meva ca. 

422 . 

Annaṃ pānaṃ gharaṃ vatthaṃ, yānaṃ mālā vilepanaṃ; 

Gandho seyyā padīpeyyaṃ, dānavatthū siyuṃ dasa. 

423 . 

Matatthaṃ tadahe dānaṃ, tīsveta muddhadehikaṃ; 

Pitudānaṃ tu nivāpo, saddhaṃ tu taṃva sātthato. 

424 . 

Pume atithi āgantu, pāhunā vesikā pyatha; 

Aññattha gantu micchanto, gamiko thā ggha magghiyaṃ. 

425 . 

Pajjaṃ pādodakādo tha, sattā’gantvādayo tisu; 

Apacitya’ccanā pūjā, pahāro bali mānanā. 

426 . 

Namassā tu namakkāro, vandanā cābhivādanaṃ; 

Patthanā paṇidhānañca, purise paṇidhīrito. 

427 . 

Ajjhesanā tu sakkāra, pubbaṅgamaniyojanaṃ; 

428 . 

Pariyesanā nvesanā, pariyeṭṭhi gavesanā; 

Upāsanaṃ tu sussūsā, sā pāricariyā bhave. 

429 . 

Mona mabhāsanaṃ tuṇhī, bhāvo tha paṭipāṭi sā; 

Anukkamo pariyāyo, anupubbya’pume kamo. 

430 . 

Tapo ca saṃyamo sīlaṃ, niyamo tu vatañca vā; 

Vītikkamo’ jjhacāro tha, viveko puthugattatā. 

431 . 

Khuddānukhuddakaṃ ābhi, samācārika muccate; 

Ādibrahmacariyaṃ tu, tadaññaṃ sīla mīritaṃ. 

432 . 

Yo pāpehi upāvatto, vāso saddhiṃ guṇehi so; 

Upavāso ti viññeyyo, sabbabhogavivajjito. 

433 . 

Tapassī bhikkhu samaṇo, pabbajito tapodhano; 

Vācaṃyamo tu muni ca, tāpaso tu isī rito. 

434 . 

Yesaṃyatindriyagaṇā, yatayo vasino ca te; 

Sāriputto’patisso tu, dhammasenāpatī rito. 

435 . 

Kolito moggallāno tha, 

Ariyo dhigato siyā; 

Sotāpannādikā sekhā, nariyo tu puthujjano. 

436 . 

Aññā tu arahattañca, thūpo tu cetiyaṃ bhave; 

Dhammabhaṇḍāgāriko ca, ānando dve samā tha ca. 

437 . 

Visākhā migāramātā, sudatto’ nāthapiṇḍiko; 

438 . 

Bhikkhupi sāmaṇero ca, sikkhamānā ca bhikkhunī; 

Sāmaṇerīti kathitā, pañcete sahadhammikā. 

439 . 

Patto ticīvaraṃ kāya, bandhanaṃ vāsi sūci ca; 

Parissāvana miccete, parikkhārā’ṭṭha bhāsitā. 

440 . 

Sāmaṇero ca samaṇu, ddeso cātha digambaro; 

Aceḷako nigaṇṭho ca, jaṭilo tu jaṭādharo. 

441 . 

Kuṭīsakādikā catu, ttiṃsa dvāsaṭṭhi diṭṭhiyo; 

Iti channavuti ete, pāsaṇḍā sampakāsitā. 

442 . 

Pavitto payato pūto, cammaṃ tu ajinaṃ pyatha; 

Dantapoṇo dantakaṭṭhaṃ, vakkalo vā tirīṭakaṃ. 

443 . 

Patto pātitthiyaṃnitthī, kamaṇḍalu tu kuṇḍikā; 

Athālambaṇadaṇḍasmiṃ, kattarayaṭṭhi nāriyaṃ. 

444 . 

Yaṃ dehasādhanāpekkhaṃ, niccaṃ kammamayaṃ yamo; 

Āgantusādhanaṃ kammaṃ, aniccaṃ niyamo bhave. 

Iti brāhmaṇavaggo. 

445 . 

Vesso ca vesiyāno tha, jīvanaṃ vutti jīvikā; 

Ājīvo vattanaṃ cātha, kasikammaṃ kasitthiyaṃ. 

446 . 

Vāṇijjañca vaṇijjā tha, gorakkhā pasupālanaṃ; 

Vessassa vuttiyo tisso, gahaṭṭhā’gārikā gihi. 

447 . 

Khettājīvo kassako tha, khettaṃ kedāra muccate; 

Leḍḍu’ tto mattikākhaṇḍo, khaṇitti’tthya’vadāraṇaṃ. 

448 . 

Dāttaṃ lavitta masitaṃ , patodo tutta pājanaṃ; 

Yottaṃ tu rajju rasmitthī, phālo tu kasako bhave. 

449 . 

Naṅgalañca halaṃ sīro, īsā naṅgaladaṇḍako; 

Sammā tu yugakīlasmiṃ, sītā tu halapaddhati. 

450 . 

Muggādike paraṇṇa ñca, pubbaṇṇaṃ sāliādike; 

Sāli vīhi ca kudrūso, godhumo varako yavo; 

Kaṅgūti satta dhaññāni, nīvārādī tu tabbhidā. 

451 . 

Caṇako ca kaḷāyo tha, 

Siddhattho sāsapo bhave. 

452 . 

Atha kaṅgu piyaṅgu’tthī, ummā tu atasī bhave; 

Kiṭṭhañca sassaṃ dhaññañca , vīhi thambakarī rito. 

453 . 

Kaṇḍo tu nāḷa matha so, palālaṃ nitthi nipphalo; 

Bhusaṃ kaliṅgaro cātha, thuso dhaññattace tha ca. 

454 . 

Setaṭṭikā sassarogo, 

Kaṇo tu kuṇḍako bhave; 

Khalo ca dhaññakaraṇaṃ, thambo gumbo tiṇādinaṃ. 

455 . 

Ayoggo musalo nitthī, kullo suppa manitthiyaṃ; 

Atho’ddhanañca culli’tthī, kilañjo tu kaṭo bhave. 

456 . 

Kumbhī’tthī piṭharo kuṇḍaṃ, khaḷopyu’kkhali thālyu’khā; 

Kolambo cātha maṇikaṃ, bhāṇako ca arañjaro. 

457 . 

Ghaṭo dvīsu kuṭo nitthī, kumbho kalasa, vārakā; 

Kaṃso bhuñjanapatto thā, mattaṃ patto ca bhājanaṃ. 

458 . 

Aṇḍupakaṃ cumbaṭakaṃ, sarāvo tu ca mallako; 

Pume kaṭacchudabbi’tthī, kusūlo koṭṭha muccate. 

459 . 

Sāko anitthiyaṃ ḍāko, siṅgīveraṃtu addakaṃ; 

Mahosadhaṃ tu taṃ sukkhaṃ, maricaṃ tu ca kolakaṃ. 

460 . 

Sovīraṃ kañjiyaṃ vuttaṃ, āranāḷaṃ thusodakaṃ; 

Dhaññambilaṃ biḷaṅgo tha, lavaṇaṃ loṇa muccate. 

461 . 

Sāmuddaṃ sindhavo nitthī, kāḷaloṇaṃ tu ubbhidaṃ; 

Biḷakaṃ ceti pañcete, pabhedā lavaṇassa hi. 

462 . 

Guḷo ca phāṇitaṃ khaṇḍo, macchaṇḍī sakkharā iti; 

Ime ucchuvikārā tha, guḷasmiṃ visakaṇṭakaṃ. 

463 . 

Lājā siyā’kkhataṃ cātha, dhānā bhaṭṭhayave bhave; 

Abaddhasattu mantho ca, pūpā’ pūpā tu piṭṭhako. 

464 . 

Bhattakāro sūpakāro, sūdo āḷāriko tathā; 

Odaniko ca rasako, sūpo tu byañjanaṃ bhave. 

465 . 

Odano vā kuraṃ bhattaṃ, bhikkhā cā’nna mathā sanaṃ; 

Āhāro bhojanaṃ ghāso, 

Taralaṃ yāgu nāriyaṃ. 

466 . 

Khajjaṃ tu bhojja leyyāni, peyyanti catudhā’ sanaṃ; 

Nissāvo ca tathā’cāmo, 

Ālopo kabaḷo bhave. 

467 . 

Maṇḍo nitthīrasaggasmiṃ, vighāso bhuttasesake; 

Vighāsādo ca damako, pipāsā tu ca tassanaṃ. 

468 . 

Khuddā jighacchā, maṃsassa, paṭicchādaniyaṃ raso; 

Udreko ceva uggāro, sohiccaṃ titti tappanaṃ. 

469 . 

Kāmaṃ tviṭṭhaṃ nikāmañca, pariyattaṃ yathacchitaṃ; 

Kayavikkayiko sattha,vāhā’ paṇika vāṇijā. 

470 . 

Vikkayiko tu vikketā, 

Kayiko tu ca kāyiko; 

Uttamaṇṇo ca dhaniko, dhamaṇṇo tu iṇāyiko. 

471 . 

Uddhāro tu iṇaṃ vuttaṃ, mūlaṃ tu pābhataṃ bhave; 

Saccāpanaṃ saccaṃkāro, vikkeyyaṃ paṇiyyaṃ tisu. 

472 . 

Paṭidānaṃ parivatto, nyāso tū’panidhī rito; 

473 . 

Aṭṭhārasantā saṅkhyeyye, saṅkhyā ekādayo tisu; 

Saṅkhyāne tu ca saṅkhyeyye, ekatte vīsatā dayo; 

Vaggabhede bahuttepi, tā ānavuti nāriyaṃ. 

474 . 

Sataṃ sahassaṃ niyutaṃ , lakkhaṃ koṭi pakoṭiyo; 

Koṭipakoṭi nahutaṃ, tathā ninnahutampi ca. 

475 . 

Akkhobhanītthiyaṃ bindu, abbudañca nirabbudaṃ; 

Ahahaṃ ababaṃ cevā, ṭaṭaṃ sogandhi kuppalaṃ. 

476 . 

Kumudaṃ puṇḍarīkañca, padumaṃ kathānampi ca; 

Mahākathānā’saṅkhyeyyā, ni’ccetāsu satādi ca. 

477 . 

Koṭyādikaṃ dasaguṇaṃ, satalakkhaguṇaṃ kamā; 

Catuttho’ḍḍhena aḍḍhuḍḍho, 

Tatiyo ḍḍhatiyo tathā. 

478 . 

Aḍḍhateyyo diyaḍḍho tu, 

Divaḍḍho dutiyo bhave; 

Tulā, pattha, ṅguli, vasā, tidhā māna matho siyā. 

479 . 

Cattāro vihayo guñjā, 

Dve guñjā māsako bhave; 

Dve akkhā māsakā pañca, kkhānaṃ dharaṇa maṭṭhakaṃ. 

480 . 

Suvaṇṇo pañcadharaṇaṃ, nikkhaṃ tvanitthi pañca te; 

Pādo bhāge catutthe tha, dharaṇāni palaṃ dasa. 

481 . 

Tulā palasataṃ cātha, bhāro vīsati tā tulā; 

Atho kahāpaṇo nitthī, kathyate karisāpaṇo. 

482 . 

Kuḍuvo pasato eko, 

Pattho te caturo siyuṃ; 

Āḷhako caturo patthā, doṇaṃ vācaturā’ḷhakaṃ. 

483 . 

Mānikā caturo doṇā, khārī tthī catumānikā; 

Khāriyo vīsa vāho tha, 

Siyā kumbho dasambaṇaṃ. 

484 . 

Āḷhako nitthiyaṃ tumbho, patthotu nāḷi nāriyaṃ; 

Vāho tu sakaṭo cekā, 

Dasa doṇā tu ambaṇaṃ. 

485 . 

Paṭivīso ca koṭṭhāso, 

Aṃso bhāgo dhanaṃ tu so; 

Dabbaṃ vittaṃ sāpateyyaṃ, vasva’ttho vibhavo bhave. 

486 . 

Koso hirañña ñca katā, kataṃ kañcana, rūpiyaṃ; 

Kuppaṃ tadaññaṃ tambādi, rūpiyaṃ dvaya māhataṃ. 

487 . 

Suvaṇṇaṃ kanakaṃ jāta, rūpaṃ soṇṇañca kañcanaṃ; 

Satthuvaṇṇo harī kambu, cāru hemañca hāṭakaṃ. 

488 . 

Tapaniyaṃ hiraññaṃ ta, bbhedā cāmīkarampi ca; 

Sātakumbhaṃ tathā jambu, nadaṃ siṅgī ca nāriyaṃ. 

489 . 

Rūpiyaṃ rajataṃ sajjhu, rūpī sajjhaṃ atho vasu; 

Ratanañca maṇi dvīsu, puppharāgā dī tabbhidā. 

490 . 

Suvaṇṇaṃ rajataṃ muttā, maṇi veḷuriyāni ca; 

Vajirañca pavāḷanti, sattā’hu ratanāni’ me. 

491 . 

Lohitaṅko ca paduma, rāgo rattamaṇi pyatha; 

Vaṃsavaṇṇo veḷuriyaṃ, pavāḷaṃ vā ca viddumo. 

492 . 

Masāragallaṃ kabaramaṇi, atha muttā ca muttikaṃ; 

Rīti tthī ārakūṭo vā, amalaṃ tva’bbhakaṃ bhave. 

493 . 

Loho nitthī ayo kāḷā, 

Yasañca pārado raso; 

Kāḷatipu tu sīsañca, haritālaṃ tu pītanaṃ. 

494 . 

Cinapiṭṭhañca sindūraṃ, atha tūlo tathā picu; 

Khuddajaṃ tu madhu khuddaṃ, madhucchiṭṭhaṃ tu sitthakaṃ. 

495 . 

Gopālo gopa gosaṅkhyā, 

Gomā tu gomiko pyatha; 

Usabho balībaddho ca, goṇo govasabho vuso. 

496 . 

Vuddho jaraggavo so tha, dammo vacchataro samā; 

Dhuravāhī tu dhorayho, govindo dhikato gavaṃ. 

497 . 

Vaho ca khandhadeso tha, kakudho kaku vuccate; 

Atho visāṇaṃ siṅgañca, rattagāvī tu rohiṇī. 

498 . 

Gāvī ca siṅginī go ca, vañjhā tu kathyate vasā; 

Navappasūtikā dhenu, vacchakāmā tu vacchalā. 

499 . 

Gaggarī manthanītthī dve, sandānaṃ dāmamuccate; 

Gomiḷho gomayo nitthī, atho sappi ghataṃ bhave. 

500 . 

Navuddhaṭaṃ tu nonītaṃ, damimaṇḍaṃ tu matthu ca, 

Khīraṃ duddhaṃ payo thaññaṃ, takkaṃ tu mathitaṃ pyatha. 

501 . 

Khīraṃ dadhi ghataṃ takkaṃ, nonītaṃ pañca gorasā; 

Urabbho meṇḍa mesā ca, uraṇo avi eḷako. 

502 . 

Vasso tvajo chagalako, 

Oṭṭho tu karabho bhave; 

Gadrabho tu kharo vutto, uraṇī tu ajī ajā. 

Iti vessavaggo. 

503 . 

Suddo’ntavaṇṇo vasalo, saṃkiṇṇā māgadhādayo; 

Māgadho suddakhattājo, uggo suddāya khattajo. 

504 . 

Dvijākhattiyajo sūto, kārutu sippikopume; 

Saṅghātotu sajātīnaṃ, tesaṃ seṇī dvisuccate. 

505 . 

Tacchako tantavāyo ca, rajako ca nahāpito; 

Pañcamo cammakāroti, kāravo pañcime siyuṃ. 

506 . 

Tacchako vaḍḍhakī mato, palagaṇḍo thapatyapi; 

Rathakāro tha suvaṇṇa, kāro nāḷindhamo bhave. 

507 . 

Tantavāyo pesakāro, 

Mālākāro tu māliko; 

Kumbhakāro kulālo tha, 

Tunnavāyo ca sūciko. 

508 . 

Cammakāro rathakāro, kappako tu nahāpito; 

Raṅgājīvo cittakāro, pukkuso pupphachaḍḍako. 

509 . 

Veno vilīvakāro ca, naḷakāro samā tayo; 

Cundakāro bhamakāro, 

Kammāro lohakārako. 

510 . 

Ninnejako ca rajako, nettiko udahārako; 

Vīṇāvādī veṇiko tha, usukāro’ suvaḍḍhakī. 

511 . 

Veṇudhamo veṇaviko, 

Pāṇivādo tu pāṇigho ; 

Pūpiyo pūpapaṇiyo, soṇḍiko majjavikkayī. 

512 . 

Māyā tu sambarī māyā, kāro tu indajāliko; 

513 . 

Orabbhikā sūkarikā, māgavikā te ca sākuṇikā; 

Hantvā jīvante’ḷaka, sūkara, miga, pakkhino kamato. 

514 . 

Vāguriko jāliko tha, 

Bhāravāho tu bhāriko; 

Vetaniko tu bhatako, kammakaro tha kiṃ karo; 

Dāso ca ceṭako pesso, bhacco ca paricāriko. 

515 . 

Antojāto dhanakkīto, dāsabyo’pagato sayaṃ; 

Dāsā karamarānīto, ccevaṃ te catudhā siyuṃ. 

516 . 

Adāso tu bhujisso tha, 

Nīco jammo nihīnako; 

Nikkosajjo akilāsu, 

Mando tu alaso pyatha. 

517 . 

Sapāko ceva caṇḍālo, mātaṅgo sapaco bhave; 

Tabbhedā milakkhajātī, kirāta, savarā dayo. 

518 . 

Nesādo luddako byādho, 

Migavo tu migabyadho; 

Sārameyyo ca sunakho, suno soṇo ca kukkuro. 

519 . 

Svāno suvāno sāḷūro, 

Sūno sāno ca sā pume; 

Ummattādita māpanno, aḷakko ti suno mato. 

520 . 

Sābandhanaṃ tu gaddūlo, dīpako tu ca cetako; 

Bandhanaṃ gaṇṭhi pāso tha, vāgurā migabandhanī. 

521 . 

Thiyaṃ kuveṇī kumīnaṃ, ānayo jāla muccate; 

Āghātanaṃ vadhaṭṭhānaṃ, sūnā tu adhikoṭṭanaṃ. 

522 . 

Takkaro mosako coro, 

Thene’kāgāriko samā; 

Theyyañca corikā moso, 

Vemo vāyanadaṇḍako. 

523 . 

Suttaṃ tantu pume tantaṃ, potthaṃ lepyādikammani; 

Pañcālikā potthalikā, vatthadantādinimmitā. 

524 . 

Ugghāṭanaṃ ghaṭīyantaṃ, kūpambubbāhanaṃ bhave; 

Mañjūsā peḷā piṭako, tvitthiyaṃ pacchi peṭako. 

525 . 

Byābhaṅgī tvitthiyaṃ kājo, sikkā tvatrā’valambanaṃ; 

Upāhano vā pādu’tthī, tabbhedā pādukā pyatha. 

526 . 

Varattā vaddhikā naddhi, bhastā cammapasibbakaṃ; 

Soṇṇādyāvattanī mūsā, 

Tha kūṭaṃ vā ayoghano. 

527 . 

Kammārabhaṇḍā saṇḍāso, muṭṭhyā’dhikaraṇītthīyaṃ; 

Tabbhastā gaggarī nārī, sattaṃ tu pipphalaṃ bhave. 

528 . 

Sāṇo tu nikaso vutto, 

Ārā tu sūcivijjhanaṃ; 

Kharo ca kakaco nitthī, sippaṃ kammaṃ kalādikaṃ. 

529 . 

Paṭimā paṭibimbañca, bimbo paṭinidhīrito; 

Tīsu samo paṭibhāgo, sannikāso sarikkhako. 

530 . 

Samāno sadiso tulyo, 

Saṅkāso sannibho nibho; 

Opamma mupamānaṃ cu, pamā bhati tu nāriyaṃ. 

531 . 

Nibbeso vetanaṃ mūlyaṃ, jūtaṃ tvanitthi ketavaṃ; 

Dhutto’kkhadhutto kitavo, jūtakāra, kkhadevino. 

532 . 

Pāṭibhogotu paṭibhū, akkho tu pāsako bhave; 

Pumevā’ ṭṭhapadaṃ sāri, phalake tha paṇo, bbhuto. 

533 . 

Kiṇṇaṃ tu madirābīje, madhu madhvāsave mataṃ; 

Madirā vāruṇī majjaṃ, surā bhavo tu merayaṃ. 

534 . 

Sarako casako nitthī, āpānaṃ pānamaṇḍalaṃ; 

535 . 

Ye’tra bhūrippayogattā, yogikekasmi mīritā; 

Liṅgantarepi te ñeyyā, taddhammattā’ ññavuttiyanti. 

Iti suddavaggo. 

Catubbaṇṇavaggo niṭṭhito. 

5. Araññavagga 

536 . 

Araññaṃ kānanaṃ dāyo, gahanaṃ vipinaṃ vanaṃ; 

Aṭavī’tthī mahāraññaṃ, tva, raññānī tthiyaṃ bhave. 

537 . 

Nagarā nātidūrasmiṃ, santehi yo bhiropito; 

Tarusaṇḍo sa ārāmo, tatho pavana muccate. 

538 . 

Sabbasādhāraṇā’raññaṃ, rañña muyyāna muccate; 

Ñeyyaṃ tadeva pamada, vana mantepurocitaṃ. 

539 . 

Panti vīthyā’vali seṇī, pāḷi lekhā tu rāji ca; 

Pādapo viṭapī rukkho, ago sālo mahīruho. 

540 . 

Dumo taru kujo sākhī, gaccho tu khuddapādapo; 

Phalanti ye vinā pupphaṃ, te vuccanti vanappatī. 

541 . 

Phalapākāvasāne yo, 

Maratyo sadhi sā bhave; 

Tīsu vañcyā ’phalā cātha, phalino phalavā phalī. 

542 . 

Samphullito tu vikaco, phullo vikasito tisu; 

Siro’ggaṃ sikharo nitthī, sākhā tu kathitā latā. 

543 . 

Dalaṃ palāsaṃ chadanaṃ, paṇṇaṃ pattaṃ chado pyatha; 

Pallavo vā kisalayaṃ, navubbhinne tu aṅkuro. 

544 . 

Makulaṃ vā kuṭumalo, khārako tu ca jālakaṃ; 

Kalikā korako nitthī, vaṇṭaṃ pupphādibandhanaṃ. 

545 . 

Pasavo kusumaṃ pupphaṃ, parāgo pupphajo rajo; 

Makarando madhu mataṃ, thavako tu ca gocchako. 

546 . 

Phale tvā’me salāṭu ’tto, 

Phalaṃ tu pakka muccate; 

Campaka’mbā dikusuma, phalanāmaṃ napuṃsake. 

547 . 

Mallikā dī tu kusume, saliṅgā vīhayo phale; 

Jambū’tthī jambavaṃ jambū, viṭapo viṭabhī’tthiyaṃ. 

548 . 

Mūla mārabbha sākhanto, khandho bhāgo tarussa tha; 

Koṭaro nitthiyaṃ rukkha, cchidde kaṭṭhaṃ tu dāru ca. 

549 . 

Bundo mūlañca pādo tha, saṅku’tto khāṇunitthiyaṃ; 

Karahāṭaṃ tu kando tha, kaḷīro matthako bhave. 

550 . 

Vallarī mañjarī nārī, vallī tu kathitā latā; 

Thambho gumbo ca akkhandhe, latā virū patāninī. 

551 . 

Assattho bodhi ca dvīsu, nigrodho tu vaṭo bhave; 

Kabiṭṭho ca kapittho ca, yaññaṅgo tu udumbaro. 

552 . 

Koviḷāro yugapatto, uddālo vātaghātako; 

Rājarukkho katamālī, ndīvaro byādhighātako. 

553 . 

Dantasaṭho ca jambhīro, varaṇo tu kareri ca; 

Kiṃ suko pālibhaddotha, vañjulo tu ca vetaso. 

554 . 

Ambāṭakopītanako, madhuko tu madhuddumo; 

Atho guḷaphalo pīlu, sobhañjano ca siggu ca. 

555 . 

Sattapaṇṇi chattapaṇṇo, tiniso tva timuttako; 

Kiṃ suko tu palāso tha, 

Ariṭṭho phenilo bhave. 

556 . 

Mālūra beluvābillo, punnāgo tu ca kesaro; 

Sālavo tu ca loddo tha, piyālo sannakaddu ca. 

557 . 

Likocako tathā’ṅkolo, 

Atha guggulu kosiko; 

Ambo cūto saho tveso, 

Sahakāro sugandhavā. 

558 . 

Puṇḍarīko ca setambo, selu tu bahuvārako; 

Sepaṇṇī kāsmirī cātha, kolī ca badarītthiyaṃ. 

559 . 

Kolaṃ cānitthī badaro, pilakkho pippalī’tthiyaṃ; 

Pāṭalī kaṇhavantā ca, sādukaṇṭo vikaṅkato. 

560 . 

Tinduko kāḷakkhandho ca, timbarūsaka timbarū; 

Erāvato tu nāraṅgo, kulako kākatinduko. 

561 . 

Kadambo piyako nīpo, bhallī bhallātako tisu; 

Jhāvuko piculo cātha, tilako khurako bhave. 

562 . 

Ciñcā ca tintiṇī cātha, gaddabhaṇḍo kapītano; 

Sālo’ssakaṇṇo sajjo tha, 

Ajjuno kakudho bhave. 

563 . 

Niculo mucalindo ca, nīpo tha piyako tathā; 

Asano pītasālo tha, 

Golīso jhāṭalo bhave. 

564 . 

Khīrikā rājāyatanaṃ, kumbhī kumudikā bhave; 

Yūpo tu kamuko cātha, paṭṭi lākhāpasādano. 

565 . 

Iṅgudī tāpasataru, bhujapatto tu ābhujī; 

Picchilā simbalī dvīsu, rocano koṭasimbalī. 

566 . 

Pakiriyo pūtiko tha, rohī rohitako bhave; 

Eraṇḍo tu ca āmaṇḍo, atha sattuphalā samī. 

567 . 

Nattamālo karañjo tha, khadiro dantadhāvano; 

Somavakko tu kadaro, sallotu madano bhave. 

568 . 

Athāpi indasālo ca, sallakī khārako siyā; 

Devadāru bhaddadāru, campeyyo tu ca campako. 

569 . 

Panaso kaṇṭakiphalo, abhayā tu harītakī; 

Akkho vibhītako tīsu, amatā’malakī tisu. 

570 . 

Labujo likuco cātha, kaṇikāro dumuppalo; 

Nimbo’riṭṭho pucimando, karako tu ca dāḷimo. 

571 . 

Saralo pūtikaṭṭhañca, kapilā tu ca siṃsapā; 

Sāmā piyaṅgu kaṅgupi, sirīso tu ca bhaṇḍilo. 

572 . 

Soṇako dīghavanto ca, 

Vakulo tu ca kesaro; 

Kākodumbarikā pheggu, nāgo tu nāgamālikā. 

573 . 

Asoko vañjulo cātha, takkārī vejayantikā; 

Tāpiñcho ca tamālo tha, kuṭajo girimallikā. 

574 . 

Indayavo phale tassā, ggimantho kaṇikā bhave; 

Niguṇṭhi’tthī sinduvāro, tiṇasuññaṃ tu mallikā. 

575 . 

Sephālikā nīlikā tha, apphoṭā vanamallikā; 

Bandhuko jayasumanaṃ, bhaṇḍiko bandhujīvako. 

576 . 

Sumanā jātisumanā, mālatī jāti vassikī; 

Yūthikā māgadhī cātha, sattalā navamallikā. 

577 . 

Vāsantī,tthī atimutto, karavīro’ssamārako; 

Mātuluṅgo bījapūro, ummatto tu ca mātulo. 

578 . 

Karamando suseno ca, kundaṃ tu māghya muccate; 

Devatāso tu jīmūto, 

Thā’milāto mahāsahā. 

579 . 

Atho sereyyako dāsī, 

Kiṃ kirāto kuraṇṭako; 

Ajjuko sitapaṇṇāso, samīraṇo phaṇijjako. 

580 . 

Japā tu jayasumanaṃ, karīro kakaco bhave; 

Rukkhādanī ca vandākā, cittako tva’ggisaññito. 

581 . 

Akko vikīraṇo tasmiṃ, 

Tva’ ḷakko setapupphake; 

Pūtilatā gaḷocī ca, mubbā madhurasā pyatha. 

582 . 

Kapikacchu duphasso tha, mañjiṭṭhā vikasā bhave; 

Ambaṭṭhā ca tathā pāṭhā, kaṭukā kaṭurohiṇī. 

583 . 

Apāmaggo sekhariko, pippalī māgadhī matā; 

Gokaṇṭako ca siṅghāṭo, kolavallī’bhapippalī. 

584 . 

Golomī tu vacā cātha, girikaṇya’parājitā; 

Sīhapucchī pañhipaṇṇī, sālapaṇṇī tu ca’tthirā; (Cathirā). 

585 . 

Nididdhikā tu byagghī ca, atha nīlī ca nīlinī; 

Jiñjuko ceva guñjā tha, satamūlī satāvarī. 

586 . 

Mahosadhaṃ tva’tivisā, bākucī somavallikā; 

Dābbī dāruhaliddā tha, biḷaṅgaṃ citrataṇḍulā. 

587 . 

Nuhī ceva mahānāmo, muddikā tu madhurasā; 

Athāpi madhukaṃ yaṭṭhi, madhukāmadhuyaṭṭhikā . 

588 . 

Vātiṅgaṇo ca bhaṇḍākī, vāttākī brahatī pyatha; 

Nāgabalā ceva jhasā, lāṅgalī tu ca sāradī. 

589 . 

Rambhā ca kadalī moco, kappāsī badarā bhave; 

Nāgalatā tu tambūlī, aggijālā tu dhātakī. 

590 . 

Tivutā tipuṭā cātha, sāmā kāḷā ca kathyate; 

Atho siṅgī ca usabho, reṇukā kapiḷā bhave. 

591 . 

Hiriverañca vālañca, rattaphalā tu bimbikā; 

Seleyya’ masmapupphañca, elā tu bahulā bhave. 

592 . 

Kuṭṭhañca byādhi kathito, vāneyyaṃ tu kuṭannaṭaṃ; 

Osadhi jātimattamhi, osadhaṃ sabba’ majātiyaṃ. 

593 . 

Mūlaṃ pattaṃ kaḷīra’ggaṃ, kandaṃ miñjā phalaṃ tathā; 

Taco pupphañca chattanti, sākaṃ dasavidhaṃ mataṃ. 

594 . 

Papunnāṭo eḷagalo, 

Taṇḍuleyyo’ppamāriso; 

Jīvanti jīvanī cātha, madhurako ca jīvako. 

595 . 

Mahākando ca lasuṇaṃ, palaṇḍu tu sukandako; 

Paṭolo tittako cātha, bhiṅgarājo ca makkavo. 

596 . 

Punannavā sothaghātī, vitunnaṃ sunisaṇṇakaṃ; 

Kāravello tu susavī, tumbyā’lābu ca lābu sā. 

597 . 

Eḷālukañca kakkārī, kumbhaṇḍo tu ca vallibho; 

Indavāruṇī visālā, vatthukaṃ vatthuleyyako. 

598 . 

Mūlako nitthiyaṃ cuccu, tambako ca kalambako; 

Sākabhedā kāsamadda, jhajjharī phaggavā’dayo. 

599 . 

Saddalo ceva dubbā ca, golomī sā sitā bhave; 

Gundā ca bhaddamuttañca, rasālo tu’cchu veḷu tu. 

600 . 

Tacasāro veṇu vaṃso, pabbaṃ tu phalu gaṇṭhiso; 

Kīcakā te siyuṃ veṇū, ye nadantyā’niladdhutā. 

601 . 

Naḷo ca dhamano poṭa, galo tu kāsa mitthi na; 

Tejano tu saro, mūlaṃ, tū’ sīraṃ bīraṇassa hi. 

602 . 

Kuso varahisaṃ dabbo, bhūtiṇakaṃ tu bhūtiṇaṃ; 

Ghāso tu yavaso cātha, 

Pūgo tu kamuko bhave. 

603 . 

Tālo vibhedikā cātha, khajjurī sindi vuccati; 

604 . 

Hintāla, tāla, khajjūrī, nālikerā tatheva ca; 

Tālī ca ketakī nārī, pūgo ca tiṇapādapā ti. 

Iti araññavaggo. 

6. Araññādivagga 

605 . 

Pabbato giri selo’ddi, nagā’cala, siluccayā; 

Sikharī bhūdharotha bbha, pāsāṇā’smo’palo silā. 

606 . 

Gijjhakūṭo ca vebhāro, vepullo’sigilī nagā; 

Viñjho paṇḍava vaṅkādī, pubbaselo tu co’dayo; 

Mandaro paraselo’ttho, himavā tu himācalo. 

607 . 

Gandhamādana kelāsa, cittakūṭa sudassanā; 

Kālakūṭo tikūṭā’ssa, pattho tu sānu nitthiyaṃ. 

608 . 

Kūṭo vā sikharaṃ siṅgaṃ, papāto tu taṭo bhave; 

Nitambo kaṭako nitthī, nijjharo pasavo’mbuno. 

609 . 

Darī’tthī kandaro dvīsu, leṇaṃ tu gabbharaṃ guhā; 

Silāpokkharaṇī soṇḍī, kuñjaṃ nikuñja mitthi na. 

610 . 

Uddha madhiccakā sela, ssāsannā bhūmyu paccakā; 

Pādo tu’pantaselo tha, 

Dhātu ’tto gerikādiko. 

Iti selavaggo. 

611 . 

Migindo kesarī sīho, taraccho tu migādano; 

Byaggho tu puṇḍarīko tha, saddūlo dīpinī’rito. 

612 . 

Accho ikko ca isso tu, 

Kāḷasīho iso pyatha; 

Rohiso rohito cātha, 

Gokaṇṇo gaṇi kaṇṭakā. 

613 . 

Khagga khaggavisāṇā tu, palāsādo ca gaṇḍako; 

Byagghādike vāḷamigo, sāpado tha plavaṅgamo. 

614 . 

Makkaṭo vānaro sākhā, migo kapi valīmukho; 

Palavaṅgo, kaṇhatuṇḍo, 

Gonaṅgulo ti so mato. 

615 . 

Siṅgālo jambuko kotthu, bheravo ca sivā pyatha; 

Biḷāro babbu mañjāro, koko tu ca vako bhave. 

616 . 

Mahiṃso ca lulāyo tha, 

Gavajo gavayo samā; 

Sallo tu sallako thā’ssa, 

Lomamhi salalaṃ salaṃ. 

617 . 

Hariṇo miga sāraṅgā, mago ajinayoni ca; 

Sūkaro tu varoho tha, 

Pelako ca saso bhave. 

618 . 

Eṇeyyo eṇīmigo ca, pampaṭako tu pampako; 

Vātamigo tu calanī, mūsiko tvā’khu unduro. 

619 . 

Camaro pasado ceva, kuruṅgo migamātukā; 

Ruru raṅku ca nīko ca, sarabhādī migantarā. 

620 . 

Piyako camūru kadalī, migādī cammayonayo; 

Migā tu pasavo sīhā, dayo sabbacatuppadā. 

621 . 

Lūtā tu lūtikā uṇṇa, nābhi makkaṭako siyā; 

Vicchiko tvā’ḷi kathito, sarabū gharagoḷikā. 

622 . 

Godhā kuṇḍo pyatho kaṇṇa, jalūkā satapadyatha; 

Kalandako kāḷakā tha, nakulo maṅguso bhave. 

623 . 

Kakaṇṭako ca saraṭo, kīṭo tu puḷavo kimi; 

Pāṇako cāpyatho uccā, 

Liṅgo lomasapāṇako. 

624 . 

Vihaṅgo vihago pakkhī, vihaṅgama khaga’ṇḍajā; 

Sakuṇo ca sakunto vi, pataṅgo sakuṇī dvijo. 

625 . 

Vakkaṅgo pattayāno ca, patanto nīḷajo bhave; 

Tabbhedā vaṭṭakā jīva, ñjīvo cakora tittirā. 

626 . 

Sāḷikā karavīko ca, ravihaṃso kukutthako; 

Kāraṇḍavo ca pilavo , pokkharasātakā’dayo. 

627 . 

Patattaṃ pekhuṇaṃ pattaṃ, pakkho piñchaṃ chado garu; 

Aṇḍaṃ tu pakkhibīje tha, nīḷo nitthī kulāvakaṃ. 

628 . 

Supaṇṇamātā vinatā, mithunaṃ thīpumadvayaṃ; 

Yugaṃ tu yugalaṃ dvandaṃ, yamakaṃ yamalaṃ yamaṃ. 

629 . 

Samūho gaṇa saṅghātā, samudāyo ca sañcayo; 

Sandoho nivaho ogho, visaro nikaro cayo. 

630 . 

Kāyo khandho samudayo, ghaṭā samiti saṃhati; 

Rāsi puñjo samavāyo, pūgo jātaṃ kadambakaṃ. 

631 . 

Byūho vitāna gumbā ca, kalāpo jāla maṇḍalaṃ; 

Samānānaṃ gaṇo vaggo, 

Saṅgho sattho tu jantunaṃ. 

632 . 

Sajātikānaṃ tu kulaṃ, nikāyo tu sadhamminaṃ; 

Yūtho nitthī sajātiya, tiracchānānamuccate. 

633 . 

Supaṇṇo venateyyo ca, garuḷo vihagādhipo; 

Parapuṭṭho parabhato, kuṇālo kokilo piko. 

634 . 

Moro mayūro varahī, nīlagīva sikhaṇḍino; 

Kalāpī ca sikhī kekī, cūḷā tu ca sikhā bhave. 

635 . 

Sikhaṇḍo varahañceva, kalāpo piñcha mapyatha; 

Candako mecako cātha, chappado ca madhubbato. 

636 . 

Madhulīho madhukaro, madhupo bhamaro ali; 

Pārāvato kapoto ca, kakuṭo ca pārevato. 

637 . 

Gijjho gaddhotha kulalo, seno byagghīnaso pyatha; 

Tabbhedā sakuṇagghi’tthī, āṭo dabbimukhadvijo. 

638 . 

Uhuṅkāro ulūko ca, kosiyo vāyasāri ca; 

Kāko tva’riṭṭho dhaṅko ca, balipuṭṭho ca vāyaso. 

639 . 

Kākolo vanakāko tha, 

Lāpo laṭukikā pyatha; 

Vāraṇo hatthiliṅgo ca, hatthisoṇḍavihaṅgamo. 

640 . 

Ukkuso kuraro kola,ṭṭhipakkhimhi ca kukkuho; 

Suvo tu kīro ca suko, tambacūḷo tu kukkuṭo. 

641 . 

Vanakukkuṭo ca nijjivho, atha koñcā ca kuntanī; 

Cakkavāko tu cakkavho, sāraṅgotu ca cātako. 

642 . 

Tuliyo pakkhibiḷālo, 

Satapatto tu sāraso; 

Bako tu sukkakākotha, 

Balākā visakaṇṭhikā. 

643 . 

Lohapiṭṭho tathā kaṅko, khañjarīṭo tu khañjano; 

Kalaviṅko tu cāṭako, dindibho tu kikī bhave. 

644 . 

Kādambo kāḷahaṃsotha, sakunto bhāsapakkhini; 

Dhūmyāṭo tu kaliṅgotha, 

Dātyūho kāḷakaṇṭhako. 

645 . 

Khuddā dī makkhikābhedā, ḍaṃso piṅgalamakkhikā; 

Āsāṭikā makkhikāṇḍaṃ, pataṅgo salabho bhave. 

646 . 

Sūcimukho ca makaso, cīrī tu jhallikā tha ca; 

Jatukā jinapattā tha, haṃso setacchado bhave. 

647 . 

Te rājahaṃsā rattehi, pādatuṇḍehi bhāsitā; 

Mallikā’ khyā dhataraṭṭhā, malīnehya’sitehi ca. 

648 . Tiraccho tu tiracchāno, tiracchānagato siyāti. 

Iti araññādivaggo. 

7. Pātālavagga 

649 . 

Adhobhuvanaṃ pātālaṃ, nāgaloko rasātalaṃ; 

Randhaṃ tu vivaraṃ chiddaṃ, kuharaṃ susiraṃ bilaṃ. 

650 . 

Susi’tthī chiggalaṃ sobbhaṃ, sacchidde susiraṃ tisu; 

Thiyaṃ tu kāsu āvāṭo, sapparājā tu vāsukī. 

651 . 

Ananto nāgarājā tha, vāhaso’jagaro bhave; 

Gonaso tu tiliccho tha, 

Deḍḍubho rājulo bhave. 

652 . 

Kambalo’ssataro meru, pāde nāgātha dhammanī; 

Silutto gharasappo tha, nīlasappo silābhu ca. 

653 . 

Āsiviso bhujaṅgo’hi, bhujago ca bhujaṅgamo; 

Sarīsapo phaṇī sappā, lagaddā bhogi pannagā. 

654 . 

Dvijivho urago vāḷo, dīgho ca dīghapiṭṭhiko; 

Pādūdaro visadharo, bhogo tu phaṇino tanu. 

655 . 

Āsī’tthī sappadāṭhā tha, nimmoko kañcuko samā; 

Visaṃ tva’nitthī garaḷaṃ, tabbhedā vā halāhalo. 

656 . 

Kāḷakūṭā dayo cātha, vāḷaggātya’hituṇḍiko; 

657 . 

Nirayo duggati’tthī ca, narako, so mahā’ṭṭhadhā; 

Sañjīvo kāḷasutto ca, mahāroruva roruvā; 

Patāpano avīci’tthī, saṅghāto tāpano iti. 

658 . 

Thiyaṃ vetaraṇī loha, kumbhī tattha jalāsayā; 

Kāraṇiko nirayapo, 

Nerayiko tu nārako. 

659 . 

Aṇṇavo sāgaro sindhu, samuddo ratanākaro; 

Jalanijhu’ dadhi, tassa, bhedā khīraṇṇavā dayo. 

660 . 

Velā’ ssa kūladeso tha, 

Āvaṭṭo salilabbhamo; 

Thevo tu bindu phusitaṃ, bhamo tu jalaniggamo. 

661 . 

Āpo payo jalaṃ vāri, pānīyaṃ salilaṃ dakaṃ; 

Aṇṇo nīraṃ vanaṃ vālaṃ, toyaṃ ambu’dakañca kaṃ. 

662 . 

Taraṅgo ca tathā bhaṅgo, ūmi vīci pumitthiyaṃ; 

Ullolo tu ca kallolo, mahāvīcīsu kathyate. 

663 . 

Jambālo kalalaṃ paṅko, cikkhallaṃ kaddamo pyatha; 

Pulinaṃ vālukā vaṇṇu, marū’ru sikatā bhave. 

664 . 

Antarīpa ñca dīpo vā, jalamajjhagataṃ thalaṃ; 

Tīraṃ tu kūlaṃ rodhañca, patīrañca taṭaṃ tisu. 

665 . 

Pāraṃ paramhi tīramhi, oraṃ tva’ pāra muccate; 

Uḷumpo tu plavo kullo, taro ca paccarī’tthiyaṃ. 

666 . 

Taraṇī tari nāvā ca, kūpako tu ca kumbhakaṃ; 

Pacchābandho goṭaviso, kaṇṇadhāro tu nāviko. 

667 . 

Arittaṃ kenipāto tha, 

Potavāho niyāmako; 

Saṃyattikā tu nāvāya, vāṇijjamācaranti ye. 

668 . 

Nāvāya’ṅgā’ laṅkāro ca, vaṭākāro phiyādayo; 

Poto pavahanaṃ vuttaṃ, doṇi tvi’tthī tathā’mbaṇaṃ . 

669 . 

Gabhīra ninna gambhīrā, tho ttānaṃ tabbipakkhake; 

Agādhaṃ tva’talamphassaṃ, anaccho kalusā’vilā. 

670 . 

Accho pasanno vimalo, gabhīrappabhutī tisu; 

Dhīvaro macchiko maccha, bandha kevaṭṭa jālikā. 

671 . 

Maccho mīno jalacaro, puthulomo’mbujo jhaso; 

Rohito magguro siṅgī, balajo muñja pāvusā. 

672 . 

Sattavaṅko savaṅko ca, naḷamīno ca gaṇḍako; 

Susukā sapharī maccha, ppabhedā makarādayo. 

673 . 

Mahāmacchā timi timi, ṅgalo timirapiṅgalo; 

Ānando timinando ca, ajjhāroho mahātimi. 

674 . 

Pāsāṇamaccho pāṭhīno, vaṅko tu baḷiso bhave; 

Susumāro tu kumbhīlo, 

Nakko kummo tu kacchapo. 

675 . 

Kakkaṭako kuḷīro ca, jalūkā tu ca rattapā; 

Maṇḍūko dadduro bheko; 

Gaṇḍuppādo mahīlatā. 

676 . 

Atha sippī ca sutti’tthī, saṅkhe tu kambu’nitthiyaṃ; 

Khuddasaṅkhye saṅkhanakho, jalasutti ca sambuko. 

677 . 

Jalāsayo jalādhāro, gambhīro rahado tha ca; 

Udapāno pānakūpo, khātaṃ pokkharaṇī’tthiyaṃ. 

678 . 

Taḷāko ca saro’nitthī, vāpī ca sarasī’tthiyaṃ; 

Daho’mbujākaro cātha, pallalaṃ khuddako saro. 

679 . 

Anotatto tathā kaṇṇa, muṇḍo ca rathakārako; 

Chaddanto ca kuṇālo ca, vuttā mandākinī’tthiyaṃ. 

680 . 

Tathā sīhappapātoti, ete satta mahāsarā; 

Āhāvo tu nipānañcā, khātaṃ tu devakhātakaṃ. 

681 . 

Savantī ninnagā sindhu, saritā āpagā nadī; 

Bhāgīrathī tu gaṅgā tha, sambhedo sindhusaṅgamo. 

682 . 

Gaṅgā’ciravatī ceva, yamunā sarabhū (sarabū ) mahī; 

Imā mahānadī pañca, candabhāgā sarassatī . 

683 . 

Nerañjarā ca kāverī, nammadādī ca ninnagā; 

Vārimaggo paṇālī’tthī , pume candanikā tu ca. 

684 . 

Jambālī oligallo ca, gāmadvāramhi kāsuyaṃ; 

Saroruhaṃ satapattaṃ, aravindañca vārijaṃ. 

685 . 

Anitthī padumaṃ paṅke, ruhaṃ nalina pokkharaṃ; 

Muḷālapupphaṃ kamalaṃ, bhisapupphaṃ kusesayaṃ. 

686 . 

Puṇḍarīkaṃ sitaṃ, rattaṃ, kokanadaṃ kokāsako; 

Kiñjakkho kesaro nitthī, daṇḍo tu nāla muccate. 

687 . 

Bhisaṃ muḷālo nitthī ca, bījakoso tu kaṇṇikā; 

Padumādisamūhe tu, bhave saṇḍa manitthiyaṃ. 

688 . 

Uppalaṃ kuvalayañca, nīlaṃ tvi’ ndīvaraṃ siyā; 

Setetu kumuda ñcassa, kando sālūka muccate. 

689 . 

Sogandhikaṃ kallahāraṃ, dakasītalikaṃ pyatha; 

Sevālo nīlikā cātha, bhisinya’mbujinī bhave. 

690 . Sevālā tilabījañca, saṅkhe ca paṇakādayoti. 

Iti pātālavaggo. 

Bhūkaṇḍo dutiyo. 

3. Sāmaññakaṇḍa 

1. Visesyādhīnavagga 

691 . 

Visesyādhīna saṃkiṇṇā, nekatthehya’byayehi ca; 

Sā’ṅgo’pāṅgehi kathyante, kaṇḍe vaggā iha kkamā. 

692 . 

Guṇadabbakriyāsaddā, siyuṃ sabbe visesanā; 

Visesyādhīnabhāvena, visesyasamaliṅgino. 

693 . 

Sobhanaṃ ruciraṃ sādhu, manuññaṃ cāru sundaraṃ; 

Vaggu manoramaṃ kantaṃ, hārī mañju ca pesalaṃ. 

694 . 

Bhaddaṃ vāmañca kalyāṇaṃ, manāpaṃ laddhakaṃ subhaṃ; 

Uttamo pavaro jeṭṭho, pamukhā’nuttaro varo. 

695 . 

Mukhyo padhānaṃ pāmokkho, para maggañña muttaraṃ; 

Paṇītaṃ paramaṃ seyyo, gāmaṇī seṭṭha sattamā. 

696 . 

Visiṭṭhā’riya nāge’ko, sabhaggā mokkha puṅgavā; 

Sīha kuñjara saddūlā, dī tu samāsagā pume. 

697 . 

Citta’kkhi pītijanana, mabyāseka masecanaṃ; 

Iṭṭhaṃ tu subhagaṃ hajjaṃ, dayitaṃ vallabhaṃ piyaṃ. 

698 . 

Tucchañca rittakaṃ suññaṃ, athā’sārañca pheggu ca; 

Mejjhaṃ pūtaṃ pavitto tha, aviraddho apaṇṇako. 

699 . 

Ukkaṭṭho ca pakaṭṭho tha, nihīno hīna lāmakā; 

Patikiṭṭhaṃ nikiṭṭhañca, ittarā’vajja kucchitā. 

700 . 

Adhamo’maka gārayhā, 

Malīno tu malīmaso; 

Brahā mahantaṃ vipulaṃ, visālaṃ puthulaṃ puthu. 

701 . 

Garu’ru vitthiṇṇa matho, pīnaṃ thūlañca pīvaraṃ; 

Thullañca vaṭharañcā tha, ācitaṃ nicitaṃ bhave. 

702 . 

Sabbaṃ samatta makhilaṃ, nikhilaṃ sakalaṃ tathā; 

Nissesaṃ kasiṇā’sesaṃ, samaggañca anūnakaṃ, 

703 . 

Bhūri pahutaṃ pacuraṃ, bhiyyo sambahulaṃ bahu; 

Yebhuyyaṃ bahulaṃ cātha, bāhiraṃ paribāhiraṃ. 

704 . 

Parosatā dī te, yesaṃ, paraṃ mattaṃ satādito; 

Parittaṃ sukhumaṃ khuddaṃ, thoka mappaṃ kisaṃ tanu. 

705 . 

Cullaṃ matte’tthiyaṃ lesa, 

Lavā’ṇuhi kaṇo pume; 

Samīpaṃ nikaṭā’sanno, pakaṭṭhā’bhyāsa santikaṃ. 

706 . 

Avidūrañca sāmantaṃ, sannikaṭṭha mupantikaṃ; 

Sakāsaṃ antikaṃ ñattaṃ, dūraṃ tu vippakaṭṭhakaṃ. 

707 . 

Nirantaraṃ ghanaṃ sandaṃ, viraḷaṃ pelavaṃ tanu; 

Athā yataṃ dīgha matho, nittalaṃ vaṭṭa vaṭṭulaṃ. 

708 . 

Ucco tu unnato tuṅgo, udaggo ceva ucchito; 

Nīco rasso vāmano tha, ajimho paguṇo uju. 

709 . 

Aḷāraṃ vellitaṃ vaṅkaṃ, kuṭilaṃ jimha kuñcitaṃ; 

Dhuvo ca sassato nicco, sadātana sanantanā. 

710 . 

Kūṭaṭṭho tve’karūpena, kālabyāpī pakāsito; 

Lahu sallahukaṃ cātha, saṅkhyātaṃ gaṇitaṃ mitaṃ. 

711 . 

Tiṇhaṃ tu tikhiṇaṃ tibbaṃ, caṇḍaṃ uggaṃ kharaṃ bhave; 

Jaṅgamañca carañceva, tasaṃ ñeyyaṃ carācaraṃ. 

712 . 

Kampanaṃ calanaṃ cātha, atiritto tathā’dhiko; 

Thāvaro jaṅgamā añño, lolaṃ tu cañcalaṃ calaṃ. 

713 . 

Taralañca purāṇo tu, purātana sanantanā; 

Cirantano tha paccaggho, nūtano’bhinavo navo. 

714 . 

Kurūraṃ kaṭhinaṃ daḷhaṃ, niṭṭhuraṃ kakkhaḷaṃ bhave; 

Anitthya’nto pariyanto, panto ca pacchima’ntimā. 

715 . 

Jighaññaṃ carimaṃ pubbaṃ, tva’ggaṃ paṭhama mādi so; 

Patirūpo nucchavikaṃ, atha moghaṃ niratthakaṃ. 

716 . 

Byattaṃ puṭa ñca mudu tu, sukumārañca komalaṃ; 

Paccakkhaṃ indriyaggayhaṃ, apaccakkhaṃ atindriyaṃ. 

717 . 

Itarā’ññataro eko, añño bahuvidho tu ca; 

Nānārūpo ca vividho, abādhaṃ tu niraggalaṃ. 

718 . 

Athe’kākī ca ekacco, eko ca ekako samā; 

Sādhāraṇañca sāmaññaṃ, sambādho tu ca saṃkaṭaṃ. 

719 . 

Vāmaṃ kaḷevaraṃ sabyaṃ; Apasabyaṃ tu dakkhiṇaṃ; 

Paṭikūlaṃ tva’pasabyaṃ, gahanaṃ kalilaṃ samā. 

720 . 

Uccāvacaṃ bahubhedaṃ, saṃkiṇṇā’ kiṇṇa saṃkulā; 

Katahattho ca kusalo, pavīṇā’bhiñña sikkhitā. 

721 . 

Nipuṇo ca paṭu cheko, cāturo dakkha pesalā; 

Bālo dattu jalo mūḷho, mando viññū ca bāliso. 

722 . 

Puññavā sukatī dhañño, mahussāho mahādhiti; 

Mahātaṇho mahiccho tha, hadayī hadayālu ca. 

723 . 

Sumano haṭṭhacitto tha, dummano vimano pyatha; 

Vadāniyo vadaññū ca, dānasoṇḍo bahuppado. 

724 . 

Khyāto patīto paññāto, 

Bhiññāto pathito suto, 

Vissuto vidito ceva, pasiddho pākaṭo bhave. 

725 . 

Issaro nāyako sāmī, patī’sā’dhipatī pabhū; 

Ayyā’dhipā’dhibhū netā, 

Ibbho tva’ḍḍho tathā dhanī. 

726 . 

Dānāraho dakkhiṇeyyo, siniddho tu ca vacchalo; 

Parikkhako kāraṇiko, 

Āsatto tu ca tapparo. 

727 . 

Kāruṇiko dayālupi, sūrato ussuko tu ca; 

Iṭṭhatthe uyyuto cātha, dīghasutto cirakriyo. 

728 . 

Parādhīno parāyatto, āyatto tu ca santako; 

Pariggaho adhīno ca, sacchando tu ca serini. 

729 . 

Anisammakārī jammo, atitaṇho tu lolupo; 

Giddho tu luddho lolo tha, 

Kuṇṭho mando kriyāsu hi. 

730 . 

Kāmayitā tu kamitā, kāmano kāmi kāmuko; 

Soṇḍo matto vidheyyo tu, 

Assavo subbaco samā. 

731 . 

Pagabbho paṭibhāyutto, bhīsīlo bhīru bhīruko; 

Adhīro kātaro cātha, 

Hiṃsāsīlo ca ghātuko. 

732 . 

Kodhano rosano kopī, 

Caṇḍo tvaccantakodhano; 

Sahano khamano khantā, titikkhavā ca khantimā. 

733 . 

Saddhāyutto tu saddhālu, dhajavā tu dhajālu ca ; 

Niddālu niddāsīlo tha, bhassaro bhāsuro bhave. 

734 . 

Naggo digambaro’vattho, ghasmaro tu ca bhakkhako; 

Eḷamūgo tu vattuñca, sotuṃ cā’kusalo bhave. 

735 . 

Mukharo dummukhā’baddha, mukhā cāppiyavādini; 

Vācālo bahugārayha, vace vattā tu so vado. 

736 . 

Nijo sako attaniyo, 

Vimhayo’cchariya’bbhuto; 

Vihattho byākulo cātha, 

Ātatāyī vadhudyato. 

737 . 

Sīsacchejjamhi vajjho tha, nikato ca saṭho’nuju; 

Sūcako pisuṇo kaṇṇe, 

Japo dhutto tu vañcako. 

738 . 

Anisamma hi yo kiccaṃ, puriso vadhabandhanādi mācarati; 

Avinicchitakārittā, sokhalu capalo ti viññeyyo. 

739 . 

Khuddo kadariyo thaddha, maccharī kapaṇo pyatha; 

Akiñcano daliddo ca, dīno niddhana duggatā. 

740 . 

Asambhāvitasampattaṃ, kākatāliya muccate; 

Atha yācanako atthī, yācako ca vanibbako. 

741 . 

Aṇḍajā pakkhisappādī, narādī tu jalābujā; 

Sedajā kimiḍaṃsādī, devādī tvo’ papātikā. 

742 . 

Jaṇṇutaggho jaṇṇumatto, kappo tu kiñcidūnake; 

Antaggataṃ bhu pariyā, panna mantogadho’gadhā. 

743 . 

Rādhito sādhito cātha, nippakkaṃ kuthitaṃ bhave; 

Āpanno tvā’padappatto, vivaso tvavaso bhave. 

744 . 

Nuṇṇo nuttā’tta, khittā ce’, ritā viddhā tha kampito; 

Dhūto ādhūta calitā, nisitaṃ tu ca tejitaṃ. 

745 . 

Pattabbaṃ gamma māpajjaṃ , pakkaṃ pariṇataṃ samā; 

Veṭhitaṃ tu valayitaṃ, ruddhaṃ saṃvuta māvutaṃ. 

746 . 

Parikkhittañca nivutaṃ, visaṭaṃ vitthataṃ tataṃ; 

Litto tu diddho gūḷho tu, 

Gutto puṭṭho tu posito. 

747 . 

Lajjito hīḷito cātha, sanitaṃ dhanitaṃ pyatha; 

Sandānito sito baddho, 

Kīlito saṃyato bhave. 

748 . 

Siddhe nipphanna nibbattā, dārite bhinna bheditā; 

Channo tu chādite cātha, viddhe chiddita vedhitā. 

749 . 

Āhaṭo ābhatā’nītā, 

Danto tu damito siyā; 

Santo tu samito ceva, 

Puṇṇo tu pūrito bhave. 

750 . 

Apacāyito mahito, pūjitā’rahito’ccito; 

Mānito cā’pacito ca, tacchitaṃ tutanūkate. 

751 . 

Santatto dhūpito copa, 

Carito tu upāsito; 

Bhaṭṭhaṃ tu galitaṃ pannaṃ, cutañca dhaṃsitaṃ bhave. 

752 . 

Pīto pamudito haṭṭho, 

Matto tuṭṭho tha kantito; 

Sañchinno lūna dātā tha, 

Pasattho vaṇṇito thuto. 

753 . 

Tinto’lla’dda kilinno’nnā, maggitaṃ pariyesitaṃ; 

Anvesitaṃ gavesitaṃ, laddhaṃ tu patta muccate. 

754 . 

Rakkhitaṃ gopitaṃ guttaṃ, tātaṃ gopāyitā’vitā; 

Pālitaṃ atha ossaṭṭhaṃ, cattaṃ hīnaṃ samujjhitaṃ. 

755 . 

Bhāsitaṃ lapitaṃ vuttā, bhihitā’khyāta jappitā; 

Udīritañca kathitaṃ, gaditaṃ bhaṇito’ditā. 

756 . 

Avaññātā’vagaṇitā, paribhūtā’vamānitā; 

Jighacchito tu khudito, 

Chāto ceva bubhukkhito. 

757 . 

Buddhaṃ ñātaṃ paṭipannaṃ, viditā’vagataṃ mataṃ; 

Gilito khādito bhutto, 

Bhakkhito’jjhohaṭā’sitā. 

Iti visesyādhīnavaggo. 

2. Saṃkiṇṇavagga 

758 . 

Ñeyyaṃ liṅga miha kvāpi, paccayatthavasena ca; 

Kriyā tu kiriyaṃ kammaṃ, 

Santi tu samatho samo; 

Damo ca damatho danti, vattaṃ tu suddhakammani; 

Atho āsaṅgavacanaṃ, tīsu vuttaṃ parāyaṇaṃ. 

759 . 

Bhedo vidāro phuṭanaṃ, tappanaṃ tu ca pīṇanaṃ; 

Akkosana mabhisaṅgo, 

Bhikkhā tu yācanā’tthanā. 

760 . 

Ninnimittaṃ yadicchā thā’, pucchanā nandanāni ca; 

Sabhājana matho ñāyo, 

Nayo phāti tu vuddhiyaṃ. 

761 . 

Kilamatho kilamanaṃ, pasavo tu pasūtiyaṃ; 

Ukkaṃso tvatisayo tha, 

Jayo ca jayanaṃ jiti. 

762 . 

Vaso kanti, byadho vedho, 

Gaho gāho varo vuti; 

Pacā pāko havo huti , 

Vedo vedana mitthi vā. 

763 . 

Jīraṇaṃ jāni tāṇaṃ tu, rakkhaṇaṃ pamitippamā; 

Sileso sandhi ca khayo, 

Tvapacayo ravo raṇo. 

764 . 

Nigādo nigado mādo, mado pasiti bandhanaṃ; 

Ākaro tviṅgitaṃ iṅgo, 

Atha’tthāpagamo byayo. 

765 . 

Antarāyo ca paccūho, 

Vikāro tu vikatya’pi; 

Pavisileso vidhuraṃ, upavesanamāsanaṃ. 

766 . 

Ajjhāsayo adhippāyo, āsayo cābhisandhi ca; 

Bhāvo dhimutti chando tha, 

Doso ādīnavo bhave. 

767 . 

Ānisaṃso guṇo cātha, 

Majjhaṃ vemajjha muccate; 

Majjhanhiko tu majjhanho, vemattaṃ tu ca nānatā. 

768 . 

Vā jāgaro jāgariyaṃ , pavāho tu pavatti ca; 

Byāso papañco vitthāro, 

Yāmo tu saṃyamo yamo. 

769 . 

Sambāhanaṃ maddanañca, pasaro tu visappanaṃ; 

Santhavo tu paricayo, 

Melako saṅga saṅgamā. 

770 . 

Sannidhi sannikaṭṭhamhi, vināso tu adassanaṃ; 

Lavo bhilāvo lavanaṃ, 

Patthāvo’vasaro samā. 

771 . 

Osānaṃ pariyosānaṃ, ukkaṃso’tisayo bhave ; 

Sanniveso ca saṇṭhānaṃ, athā’bbhantara mantaraṃ. 

772 . 

Pāṭihīraṃ pāṭiheraṃ, pāṭihāriya muccate; 

Kiccaṃ tu karaṇīyañca, saṅkhāro vāsanā bhave. 

773 . 

Pavanaṃ pava nippāvā, tasaro suttaveṭhanaṃ; 

Saṅkamo duggasañcāro, pakkamo tu upakkamo. 

774 . 

Pāṭho nipāṭho nipaṭho, vicayo magganā pume; 

Āliṅganaṃ parissaṅgo, sileso upagūhanaṃ. 

775 . 

Ālokanañca nijjhānaṃ, ikkhaṇaṃ dassanaṃ pyatha; 

Paccādeso nirasanaṃ, paccakkhānaṃ nirākati. 

776 . 

Vipallāso’ññathābhāvo, byattayo viparīyayo; 

Vipariyāso’tikkamo, tva’tipāto upaccayo. 

Iti saṃkiṇṇavaggo. 

3. Anekatthavagga 

777 . 

Anekatthe pavakkhāmi, gāthā’ddhapādato kamā; 

Ettha liṅgavisesattha, mekassa punaruttatā. 

778 . 

Samayo samavāye ca, samūhe kāraṇe khaṇe; 

Paṭivedhe siyā kāle, pahāne lābha diṭṭhisu. 

779 . 

Vaṇṇo saṇṭhāna rūpesu, jāti,cchavīsu kāraṇe; 

Pamāṇe ca pasaṃsāyaṃ, akkhare ca yase guṇe. 

780 . 

Uddese pātimokkhassa, paṇṇattiya muposatho; 

Upavāse ca aṭṭhaṅge, uposathadine siyā. 

781 . 

Rathaṅge lakkhaṇe dhammo, racakke’svīriyāpathe; 

Cakkaṃ sampattiyaṃ cakka, ratane maṇḍale bale. 

782 . 

Kulālabhaṇḍe āṇāya, māyudhe dāna rāsisu; 

783 . 

Dānasmiṃ brahmacariya, mappamaññāsu sāsane; 

Methunāratiyaṃ veyyā, vacce sadāratuṭṭhiyaṃ; 

Pañcasīlā’riyamaggo, posathaṅga dhitīsu ca. 

784 . 

Dhammo sabhāve pariyattipaññā, 

Ñāyesu saccappakatīsu puññe; 

Ñeyye guṇā’cāra samādhisūpi, 

Nissattatā’pattisu kāraṇādo. 

785 . 

Attho payojane saddā, bhidheyye vuddhiyaṃ dhane; 

Vatthumhi kāraṇe nāse, hite pacchimapabbate. 

786 . 

Yebhuyyatā’byāmissesu, visaṃyoge ca kevalaṃ; 

Daḷhatthe’natireke cā, navasesamhi taṃ tisu. 

787 . 

Guṇo paṭala rāsīsu, ānisaṃse ca bandhane; 

Appadhāne ca sīlādo, sukkādimhi jiyāya ca. 

788 . 

Rukkhādo vijjamāne cā, rahante khandhapañcake; 

Bhūto satta mahābhūtā, manussesu na nāriyaṃ. 

789 . 

Vāccaliṅgo atītasmiṃ, jāte patte same mato; 

790 . 

Sundare daḷhikamme cā, yācane sampaṭicchane; 

Sajjane sampahaṃsāyaṃ, sādhvā’ bhidheyyaliṅgikaṃ. 

791 . 

Anto nitthī samīpe cā, vasāne padapūraṇe; 

Dehāvayave koṭṭhāse, nāsa sīmāsu lāmake. 

792 . 

Nikāye sandhi sāmañña, ppasūtīsu kule bhave; 

Visese sumanāyañca, jāti saṅkhatalakkhaṇe. 

793 . 

Bhavabhede patiṭṭhāyaṃ, niṭṭhā’jjhāsayabuddhisu; 

Vāsaṭṭhāne ca gamane, visaṭatte gatī ritā. 

794 . 

Phale vipassanā dibba, cakkhu sabbaññutāsu ca; 

Paccavekkhaṇañāṇamhi, magge ca ñāṇadassanaṃ. 

795 . 

Kammāruddhana aṅgāra, kapalla dīpikāsu ca; 

Suvaṇṇakāramūsāyaṃ, ukkā vege ca vāyuno. 

796 . 

Kesohāraṇa, jīvita, vuttisu vapane ca vāpasamakaraṇe; 

Kathane pamuttabhāva, jjhenādo vutta mapi tīsu. 

797 . 

Gamane vissute cā’va, dhārito’pacitesu ca; 

Anuyoge kilinne ca, suto’ bhidheyyaliṅgiko. 

798 . 

Sotaviññeyya satthesu, sutaṃ putte suto siyā; 

799 . 

Kappo kāle yuge lese, paññatti paramāyusu; 

Sadise tīsu samaṇa, vohāra kappabindusu; 

Samantatthe’ntarakappā, dike takke vidhimhi ca. 

800 . 

Nibbāna magga virati, sapathe saccabhāsite; 

Tacche cā’riyasaccamhi, diṭṭhiyaṃ sacca mīritaṃ. 

801 . 

Sañjātidese hetumhi, vāsaṭṭhānā’karesu ca; 

Samosaraṇaṭṭhāne cā, yatanaṃ padapūraṇe. 

802 . 

Antaraṃ majjha vattha’ñña, khaṇo’kāso’dhi hetusu; 

Byavadhāne vinaṭṭhe ca, bhede chidde manasya’pi. 

803 . 

Ārogye kusalaṃ iṭṭha, vipāke kusalo tathā; 

Anavajjamhi cheke ca, kathito vāccaliṅgiko. 

804 . 

Dravā’cāresu vīriye, madhurādīsu pārade; 

Siṅgārādo dhātubhede, kicce sampattiyaṃ raso. 

805 . 

Bodhi sabbaññutaññāṇe, riyamagge ca nāriyaṃ; 

Paññattiyaṃ pume’ ssattha, rukkhamhi purisitthiyaṃ. 

806 . 

Sevito yena yo niccaṃ, tatthāpi visayo siyā; 

Rūpādike janapade, tathā dese ca gocare. 

807 . 

Bhāvo padatthe sattāya, madhippāya kriyāsu ca; 

Sabhāvasmiñca līlāyaṃ, purisi’tthindriyesu ca. 

808 . 

So bandhave’ttani ca saṃ, so dhanasmi manitthiyaṃ; 

Sā pume sunakhe vutto, ttaniye so tiliṅgiko. 

809 . 

Suvaṇṇaṃ kanake vuttaṃ, suvaṇṇo garuḷe tathā; 

Pañcadharaṇamatte ca, chavi sampattiyampi ca. 

810 . 

Varo devādikā iṭṭhe, jāmātari patimhi ca, 

Uttame vāccaliṅgo so, varaṃ mandappiye byayaṃ. 

81 1 . 

Makule dhanarāsimhi, siyā kosa manitthiyaṃ; 

Nettiṃsādi pidhāne ca, dhanupañcasatepi ca. 

812 . 

Pitāmahe jine seṭṭhe, brāhmaṇe ca pitūsvapi; 

Brahmā vutto tathā brahmaṃ, vede tapasi vuccate. 

813 . 

Hatthīnaṃ majjhabandhe ca, pakoṭṭhe kacchabandhane; 

Mekhalāyaṃ matā kacchā, kaccho vutto latāya ca. 

814 . 

Tatheva bāhumūlamhi, anūpamhi tiṇepi ca; 

815 . 

Pamāṇaṃ hetu satthesu, māne ca saccavādini; 

Pamātari ca niccamhi, mariyādāya muccate. 

816 . 

Sattaṃ dabba’ttabhāvesu, pāṇesu ca bale, siyā ; 

Sattāyañca, jane satto, āsatte so tiliṅgiko. 

817 . 

Semhādo rasarattādo, mahābhūte pabhādike; 

Dhātu dvīsva’ṭṭhicakkhā’di, bhvā’dīsu gerikādisu. 

818 . 

Amaccādo sabhāve ca, yoniyaṃ pakatī’ ritā; 

Satvādisāmyā’vatthāyaṃ, paccayā paṭhamepi ca. 

819 . 

Padaṃ ṭhāne parittāṇe, nibbānamhi ca kāraṇe; 

Sadde vatthumhi koṭṭhāse, pāde tallañchane mataṃ. 

820 . 

Lohamuggara meghesu, ghano, tālādike ghanaṃ,; 

Nirantare ca kaṭhine, vāccaliṅgika muccate. 

821 . 

Khuddā ca makkhikābhede, madhumhi khudda, mappake; 

Adhame kapaṇe cāpi, bahumhi catūsu ttisu. 

822 . 

Takke maraṇaliṅge ca, ariṭṭhaṃ asubhe subhe,; 

Ariṭṭho āsave kāke, nimbe ca pheniladdume. 

823 . 

Mānabhaṇḍe palasate, sadisatte tulā tathā; 

Gehānaṃ dārubandhattha, pīṭhikāyañca dissati. 

824 . 

Mittakāre lañjadāne, bale rāsi vipattisu ; 

Yuddhe ceva paṭiññāyaṃ, saṅgaro sampakāsito. 

825 . 

Khandhe bhave nimittamhi, rūpaṃ vaṇṇe ca paccaye; 

Sabhāva sadda saṇṭhāna, rūpajjhāna vapūsu ca. 

826 . 

Vatthu kilesa kāmesu, icchāyaṃ madane rate; 

Kāmo, kāmaṃ nikāme, cā, nuññāyaṃ kāma mabyayaṃ. 

827 . 

Pokkharaṃ padume dehe, vajjabhaṇḍamukhepi ca; 

Sundaratte ca salile, mātaṅgakarakoṭiyaṃ. 

828 . 

Rāsiniccala māyāsu, dambhā’saccesva’yoghane; 

Girisiṅgamhi sīraṅge, yante kūṭa manitthiyaṃ. 

829 . 

Vuddhiyaṃ janane kāma, dhātvādīmhi ca pattiyaṃ; 

Sattāyañceva saṃsāre, bhavo sassatadiṭṭhiyaṃ. 

830 . 

Paṭivākyo’ttarāsaṅge, su’ ttaraṃ uttaro tisu; 

Seṭṭhe disādibhede ca, parasmi muparī’rito. 

831 . 

Nekkhammaṃ paṭhamajjhāne, pabbajjāyaṃ vimuttiyaṃ; 

Vipassanāya nissesa, kusalamhi ca dissati. 

832 . 

Saṅkhāro saṅkhate puññā, bhisaṅkhārādikepi ca; 

Payoge kāyasaṅkhārā, dya’bhisaṅkharaṇesu ca. 

833 . 

Ārammaṇe ca saṃsaṭṭhe, vokiṇṇe nissaye tathā; 

Tabbhāve cāpyabhidheyya, liṅgo sahagato bhave. 

834 . 

Tīsu channaṃ patirūpe, chādite ca nigūhite; 

Nivāsana pārupane, raho paññattiyaṃ pume. 

835 . 

Buddhasamantacakkhūsu, cakkhu paññāya mīritaṃ; 

Dhammacakkhumhi ca maṃsa, dibbacakkhudvayesu ca. 

836 . 

Vāccaliṅgo abhikkanto, sundaramhi abhikkame; 

Abhirūpe khaye vutto, tatheva’bbhanumodane. 

837 . 

Kāraṇe desanāyañca, vāre vevacanepi ca; 

Pākārasmiṃ avasare, pariyāyo kathīyati. 

838 . 

Viññāṇe cittakamme ca, vicitte citta muccate; 

Paññatti cittamāsesu, citto, tārantare thiyaṃ. 

839 . 

Sāmaṃ vedantare sāntve, taṃ pīte sāmale tisu; 

Sayamatthe byayaṃ sāmaṃ, sāmā ca sārivāyapi. 

840 . 

Pume ācariyādimhi, garu mātāpitūsvapi; 

Garu tīsu mahante ca, dujjarā’lahukesu ca. 

841 . 

Accite vijjamāne ca, pasatthe sacca sādhusu; 

Khinne ca samite ceva, santo bhidheyyaliṅgikoti. 

Iti gāthāanekatthavaggo. 

842 . 

Devo visuddhidevā’do, megha maccu nabhesu ca; 

Athopi taruṇe satte, corepi māṇavo bhave. 

843 . 

Ādi koṭṭhāsa koṭīsu, purato’ ggaṃ vare tīsu; 

Paccanīko’ttamesva’ññe, pacchābhāge paro tisu. 

844 . 

Yoni kāma siri’ssare, dhammu’yyāma yase bhagaṃ; 

Uḷāro tīsu vipule, seṭṭhe ca madhure siyā. 

845 . 

Sampanno tīsu sampuṇṇe, madhure ca samaṅgini; 

Saṅkhā tu ñāṇe koṭṭhāsa, paññatti gaṇanesu ca. 

846 . 

Ṭhānaṃ issariyo’kāsa, hetūsu ṭhitiyampi ca; 

Atho māne pakāreca, koṭṭhāseca vidho dvisu. 

847 . 

Pañño’pavāsa khantīsu, damo indriyasaṃvare; 

Ñāṇe ca somanasseca, vedo chandasi co’ccate. 

848 . 

Khandhakoṭṭhāsa, passāva, magga, hetūsu yoni sā ; 

Kāle tu kūle sīmāyaṃ, velā rāsimhi bhāsitā. 

849 . 

Vohāro sadda paṇṇatti, vaṇijjā cetanāsu ca; 

Nāgo tu’raga hatthīsu, nāgarukkhe tathu’ttame. 

850 . 

Seṭṭhā’sahāya saṅkhyā’ñña, 

Tulyesve’ ko tiliṅgiko; 

Rāge tu mānaso cittā, rahattesu ca mānasaṃ. 

851 . 

Mūlaṃ bhe santike mūla, mūle hetumhi pābhate; 

Rūpādyaṃ’sa pakaṇḍesu, khandho rāsi guṇesu ca. 

852 . 

Ārambho vīriye kamme, ādikamme vikopane; 

Atho hadayavatthumhi, citte ca hadayaṃ ure. 

853 . 

Pacchātāpā’nubandhesu, rāgādo’ nusayo bhave; 

Mātaṅgamuddhapiṇḍe tu, ghaṭe kumbho dasambaṇe. 

854 . 

Parivāro parijane, khaggakose paricchade; 

Ālambaro tu sārambhe, bheribhede ca dissati. 

855 . 

Khaṇo kālavisese ca, nibyāpāraṭṭhitimhi ca; 

Kule tva’ bhijano vutto, uppattibhūmiyampi ca. 

856 . 

Āhāro kabaḷīkārā, hārādīsu ca kāraṇe; 

Vissāse yācanāyañca, peme ca paṇayo mato. 

857 . 

Ṇādo saddhā, cīvarādi, hetvā’dhāresu paccayo; 

Kīḷā dibbavihārādo, vihāro sugatālaye. 

858 . 

Samatthane mato citte, kaggatāyaṃ samādhi ca; 

Yogo saṅgati kāmādo, 

Jhāno’pāyesu yuttiyaṃ. 

859 . 

Bhogo sappaphaṇa’ṅgesu, koṭille bhuñjane dhane; 

Bhūmibhāge kilese ca, male cā’ ṅgaṇa muccate. 

860 . 

Dhanādidappe paññāya, abhimāno mato tha ca; 

Apadeso nimitte ca, chale ca kathane mato. 

861 . 

Citte kāye sabhāve ca, so attā parama’ttani; 

Atha gumbo ca thambasmiṃ , samūhe balasajjane. 

862 . 

Antoghare kusūle ca, koṭṭho ntokucchiyaṃ pyatha; 

Sopānaṅgamhi uṇhīso, makuṭe sīsaveṭhane. 

863 . 

Niyyāse sekhare dvāre, niyyūho nāgadantake; 

Atho sikhaṇḍe tūṇīre, kalāpo nikare mato. 

864 . 

Cūḷā saṃyatakesesu, makuṭe moḷi ca dvisu; 

Saṅkho tva’nitthiyaṃ kambu, nalāṭa’ṭṭhīsu gopphake. 

865 . 

Pakkho kāle bale sādhye, sakhī vājesu paṅgule; 

Dese’ṇṇave pume sindhu, saritāyaṃ sa nāriyaṃ. 

866 . 

Gaje kareṇu purise, so hatthiniya mitthiyaṃ; 

Ratane vajiro nitthī, maṇivedhi’ndahetisu. 

867 . 

Visāṇaṃ tīsu mātaṅga, dante ca pasusiṅgake; 

Koṭiyaṃ tu mato koṇo, tathā vādittavādane. 

868 . 

Vaṇippathe ca nagare, vede ca nigamo tha ca; 

Vivādādo’ dhikaraṇaṃ, siyā’dhāre ca kāraṇe. 

869 . 

Pasumhi vasudhāyañca, vācādo go pumitthiyaṃ; 

Harite tu suvaṇṇe ca, vāsudeve harī’ rito. 

870 . 

Āyatte parivāre ca, bhariyāyaṃ pariggaho; 

Uttaṃso tva’ vataṃso ca, kaṇṇapūre ca sekhare. 

871 . 

Vijjuyaṃ vajire cevā, sani’ tthipurise pyatha; 

Koṇe saṅkhyāvisesasmiṃ, ukkaṃse koṭi nāriyaṃ. 

872 . 

Cūḷā jālā padhāna’gga, moracūḷāsu sā sikhā; 

Sappadāṭhāya māsī’ tthī, iṭṭhassā’sīsanāyapi. 

873 . 

Vasā vilīna telasmiṃ, vasagā vañjhagāvisu; 

Abhilāse tu kiraṇe, abhisaṅge ruci’ tthiyaṃ. 

874 . 

Saññā sañjānane nāme, cetanāyañca dissati; 

Aṃse sippe kalā kāle, bhāge candassa soḷase. 

875 . 

Bījakose gharakūṭe, kaṇṇabhūsāya kaṇṇikā; 

Āgāmikāle dīghatte, pabhāve ca matā’ yati. 

876 . 

Uṇṇā mesādilome, ca, bhūmajjhe romadhātuyaṃ; 

Vāruṇī tvitthiyaṃ vuttā, naṭṭakī madirādisu. 

877 . 

Kriyacitte ca karaṇe, kiriyaṃ kammani kriyā; 

Sunisāyaṃ tu kaññāya, jāyāya ca vadhū matā. 

878 . 

Pamāṇi’ssariye mattā, akkharāvayave’ppake; 

Suttaṃ pāvacane riṭṭhe , tante taṃ supite tisu. 

879 . 

Rājaliṅgo’sabhaṅgesu, rukkhe ca kakudo pyatha; 

Nimitta’kkhara sūpesu, byañjanaṃ cihane pade. 

880 . 

Vohāre jetu micchāyaṃ, kīḷādo cāpi devanaṃ; 

Bhariyāyaṃ tu kedāre, sarīre khetta mīritaṃ. 

881 . 

Sussūsāyañca viññeyyaṃ, issābhyāse pyu’ pāsanaṃ; 

Sūlaṃ tu nitthiyaṃ heti, bhede saṃku rujāsu ca. 

882 . 

Tanti vīṇāguṇe, tantaṃ, mukhyasiddhanta tantusu; 

Rathādyaṅge tu ca yugo, kappamhi yugale yugaṃ. 

883 . 

Itthipupphe ca reṇumhi, rajo pakatije guṇe; 

Nyāsappaṇe tu dānamhi, niyyātana mudīritaṃ. 

884 . 

Garu’pāyā’vatāresu, titthaṃ pūtambu diṭṭhisu; 

Paṇḍake joti nakkhatta, raṃsīsva’ggimhi joti so. 

885 . 

Kaṇḍo nitthī sare daṇḍe, vagge cāvasare pyatha; 

Uddhaṃbāhudvayamāne , sūrattepi ca porisaṃ. 

886 . 

Uṭṭhānaṃ porise’hāsu, nisinnādyu’ggame pyatha; 

Anissayamahībhāge, tvi’ rīṇaṃ ūsare siyā. 

887 . 

Ārādhanaṃ sādhane ca, pattiyaṃ paritosane; 

Padhāne tu ca sānumhi, visāṇe siṅga muccate. 

888 . 

Diṭṭhā’dimagge ñāṇa’kkhi, kkhaṇa laddhīsu dassanaṃ; 

Heme pañcasuvaṇṇe ca, nikkho nitthī pasādhane. 

889 . 

Tithibhede ca sākhādi, phaḷumhi pabba muccate; 

Nāgaloke tu pātālaṃ, bhāsitaṃ balavāmukhe. 

890 . 

Kāmaje kopaje dose, byasana ñca vipattiyaṃ; 

Atho’pakaraṇe siddhi, kārakesu ca sādhanaṃ. 

891 . 

Tīsvīrito dānasīle, vadaññū vagguvādini; 

Purakkhato bhisitte ca, pūjite puratokate. 

892 . 

Mando bhāgyavihīne cā, ppake mūḷhā’paṭūsvapi; 

Vuddhiyutte samunnaddhe, uppanne ussitaṃ bhave. 

893 . 

Rathaṅge’ kkho suvaṇṇasmiṃ, pāsake, akkha mindriye; 

Sassate ca dhuvo tīsu, dhuvaṃ takke ca nicchite. 

894 . 

Hare sivo, sivaṃ bhadda, mokkhesu, jambuke sivā; 

Senāyaṃ sattiyañceva, thūlatte ca balaṃ bhave. 

895 . 

Saṅkhyā narakabhedesu, padumaṃ vārije pyatha; 

Devabhede vasu pume, paṇḍakaṃ ratane dhane. 

896 . 

Nibbānaṃ atthagamane, apavagge siyā tha ca; 

Setambuje puṇḍarīkaṃ, byagghe rukkhantare pume. 

897 . 

Upahāre bali pume, karasmiṃcā’surantare; 

Sukkaṃ tu sambhave, sukko, dhavale, kusale tisu. 

898 . 

Dāyo dāne vibhattabba, dhane ca pitunaṃ vane ; 

Pabhuttā’yattatā’yattā’, bhilāsesu vaso bhave. 

899 . 

Paribhāsana makkose, niyame bhāsane tha ca, 

Dhanamhi seḷanaṃ yodha, sīhanādamhi dissati. 

900 . 

Pabhavo jātihetumhi, ṭhāne cādyupaladdhiyaṃ; 

Atho’ tu nāripupphasmiṃ, hemantādimhi ca dvisu. 

901 . 

Karaṇaṃ sādhakatame, kriyā gattesu indriye; 

Tāto tu kuñcikāyañca, tūriyaṅge dumantare. 

902 . 

Pupphe phale ca pasavo, uppāde gabbhamocane; 

Gāyane gāyake asse, gandhabbo devatāntare. 

903 . 

Vinā pupphaṃ phalaggāhi, rukkhe vanappati; 

Āhate hemarajate, rūpiyaṃ rajatepi ca. 

904 . 

Khagādibandhane pāso, kesapubbo caye pyatha; 

Tārā’ kkhimajjhe nakkhatte, tāro uccatarassare. 

905 . 

Patte ca lohabhedasmiṃ, kaṃso catukahāpaṇe; 

Majjhimo dehamajjhasmiṃ, majjhabhave ca so tisu. 

906 . 

Āvesanaṃ bhūtāvese, sippasālā gharesu ca; 

Sobhā sampattīsu sirī, lakkhī tthī devatāya ca. 

907 . 

Kumāro yuvarāje ca, khande vutto susumhi ca; 

Athā’nitthī pavāḷo ca, maṇibhede tathā’ṅkure. 

908 . 

Paṇo vetana mūlesu, vohāre ca dhane mato; 

Paṭiggaho tu gahaṇe, kathito bhājanantare. 

909 . 

Asubhe ca subhe kamme, bhāgyaṃ vuttaṃ dvaye pyatha; 

Pipphalaṃ tarubhede ca, vatthacchedanasatthake. 

910 . 

Apavaggo pariccāgā’, vasānesu vimuttiyaṃ; 

Liṅgaṃ tu aṅgajātasmiṃ, pumattādimhi lakkhaṇe. 

911 . 

Cāge sabhāve nimmāne, saggo jjhāye divepyatha; 

Rohito lohite maccha, bhede ceva migantare. 

912 . 

Niṭṭhā nipphattiyaṃ cevā, vasānamhi adassane; 

Kaṇṭako tu sapattasmiṃ, rukkhaṅge lomahaṃsane. 

913 . 

Mukhyo’pāyesu vadane, ādismiṃ mukha mīritaṃ; 

Dabbaṃ bhabbe guṇādhāre, vitte ca budha dārusu. 

914 . 

Mānaṃ pamāṇe patthādo, māno vutto vidhāya ca; 

Atho parissame vutto, vāyāmo vīriyepi ca. 

915 . 

Saroruhe satapattaṃ, satapatto khagantare; 

Chidde tu chiddavante ca, susiraṃ tūriyantare. 

916 . 

Ekasmiṃ sadise sante, samānaṃ vāccaliṅgikaṃ; 

Atho gārava bhītīsu, saṃvege sambhamo mato. 

917 . 

Juṇhā candappabhāyañca, tadupetanisāya ca; 

Vimānaṃ devatāvāse, sattabhūmigharamhi ca. 

918 . 

Māse jeṭṭho, tivuddhā’ti, ppasatthesu ca tīsu so; 

Dhamme ca maṅgale seyyo, so pasatthatare tisu. 

919 . 

Ādiccādimhi gahaṇe, nibandhe ca ghare gaho; 

Kāco tu mattikābhede, sikkāyaṃ nayanāmaye. 

920 . 

Tīsu gāmaṇi seṭṭhasmiṃ, adhipe gāmajeṭṭhake; 

Bimbaṃ tu paṭibimbe ca, maṇḍale bimbikāphale. 

921 . 

Bhājanādi parikkhāre, bhaṇḍaṃ mūladhanepi ca; 

Maggo tvariyamagge ca, sammādiṭṭhādike, pathe. 

922 . 

Samā vasse, samo kheda, santīsu, so nibhe tisu; 

Cāpetvi ssāsa, musuno, issāso khepakamhi ca. 

923 . 

Bālo tīsvā’divayasā, samaṅgini apaṇḍite; 

Rattaṃ tu soṇite, tambā, nuratta, rañjite tisu. 

924 . 

Tace kāye ca tanvi tthī, tīsva’ppe viraḷe kise; 

Utubhede tu sisiro, hime so sītale tisu. 

925 . 

Sakkharā guḷabhede ca, kathalepi ca dissati; 

Anuggahe tu saṅkhepe, gahaṇe saṅgaho mato. 

926 . 

Dakkhe ca tikhiṇe byatte, rogamutte paṭu ttisu; 

Rājā tu khattiye vutto, naranāthe pabhumhi ca. 

927 . 

Khala ñca dhaññakaraṇe, kakke nīce khalo bhave; 

Athu’ppāde samudayo, samūhe paccayepi ca. 

928 . 

Brahmacārī gahaṭṭhādo, assamo ca tapovane; 

Bhayaṅkare tu kaṭhine, kurūro tīsu niddaye. 

929 . 

Kaniṭṭho kaniyo tīsu, atyappe’tiyuve pyatha; 

Sīghamhi lahu taṃ, iṭṭha, nissārā’garusuttisu. 

930 . 

Adharo tīsvadho hīne, pume dantacchade pyatha; 

Sussusā sotu micchāya, sā pāricariyāya ca. 

931 . 

Hattho pāṇimhi ratane, gaṇe soṇḍāya bhantare; 

Āvāṭe udapāne ca, kūpo kumbhe ca dissati. 

932 . 

Ādo padhāne paṭhamaṃ, pamukha ñca tiliṅgikaṃ; 

Vajjabhede ca vita taṃ, taṃ vitthāre tiliṅgikaṃ. 

933 . 

Sāro bale thiraṃse ca, uttame so tiliṅgiko; 

Bhāro tu khandhabhārādo, dvisahassapalepi ca. 

934 . 

Mandire rogabhede ca, khayo apacayamhi ca; 

Vāḷo tu sāpade sappe, kurūre so tiliṅgiko. 

935 . 

Sālo sajjaddume rukkhe, sālāgehe ca dissati; 

Sote tu savanaṃ vuttaṃ, yajane sutiyampi ca. 

936 . 

Tīsu pato pareto ca, mate ca petayonije; 

Khyāte tu haṭṭhe viññāte, patītaṃ vāccaliṅgikaṃ. 

937 . 

Adhippāye ca ādhāre, āsayo kathito tha ca; 

Pattaṃ pakkhe dale, patto, bhājane so gate tisu. 

938 . 

Kusale sukataṃ, suṭṭhu, kate ca sukato tisu; 

Tapassī tva’nukampāyā, rahe vutto tapodhane. 

939 . 

Tīsu surādilolasmiṃ, soṇḍo hatthikare dvisu; 

Assādane tu rasanaṃ, jivhāyañca dhanimhi ca. 

940 . 

Paṇīto tīsu madhure, uttame vihite pyatha; 

Añjase visikhāyañca, pantiyaṃ vīthi nāriyaṃ. 

941 . 

Pāpasmiṃ gagane dukkhe, byasane cā’ gha muccate; 

Samūhe paṭalaṃ netta, roge vuttaṃ chadimhi ca. 

942 . 

Sandhi saṅghaṭṭane vutto, sandhi’ tthi paṭisandhiyaṃ; 

Sattannaṃ pūraṇe seṭṭhe, tisante sattamo tisu. 

943 . 

Ojā tu yāpanāyañca, ojo ditti balesu ca; 

Atho nisāmanaṃ vuttaṃ, dassane savanepi ca. 

944 . 

Gabbho kucchiṭṭhasatte ca, kucchi ovarakesu ca; 

Khaṇḍane tva’ padāna ñca, itivutte ca kammani. 

945 . 

Cittake rukkhabhede ca, tilako tilakāḷake; 

Sīlādo paṭipatti’ tthī, bodhe patti pavattisu. 

946 . 

Asumhi ca bale pāṇo, satte hadayagā’nile; 

Chando vase adhippāye, vede’cchā’nuṭṭhubhādisu. 

947 . 

Kāmoghādo, samūhasmiṃ, ogho vege jalassa ca; 

Kapālaṃ sirasaṭṭhimhi, ghaṭādi sakalepi ca. 

948 . 

Veṇvādisākhājālasmiṃ, laggakese jaṭā’ laye; 

Saraṇaṃ tu vadhe gehe, rakkhitasmiñca rakkhaṇe. 

949 . 

Thiyaṃ kantā piye, kanto, manuññe, so tiliṅgiko; 

Gavakkhe tu samūhe ca, jālaṃ macchādibandhane. 

950 . 

Pucchāyaṃ garahāyañcā, niyame kiṃ tiliṅgikaṃ; 

Sasaddhe tīsu nivāpe, saddhaṃ, saddhā ca paccaye. 

951 . 

Bījaṃ hetumhi aṭṭhismiṃ, aṅgajāte ca dissati; 

Pubbo pūye’ggato ādo, 

So disādo tiliṅgiko. 

952 . 

Phalacitte hetukate, lābhe dhaññādike phalaṃ; 

Āgamane tu dīghādi, nikāyesu ca āgamo. 

953 . 

Santāno devarukkhe ca, vutto santatiyaṃ pyatha; 

Uttaraviparīte ca, seṭṭhe cā’ nuttaraṃ tisu. 

954 . 

Sattisampattiyaṃ vutto, kantimatte ca vikkamo; 

Chāyā tu ātapābhāve, paṭibimbe pabhāya ca. 

955 . 

Gimhe ghammo nidāgho ca, uṇhe sedajale pyatha; 

Kappanaṃ kantane vuttaṃ, vikappe sajjane’tthiyaṃ. 

956 . 

Aṅgā dese bahumha’ ṅgaṃ, aṅgo dese vapumha’ tathā’vayavahetusu; 

Devālaye ca thūpasmiṃ, cetiyaṃ cetiya’ddume. 

957 . 

Sajjano sādhupurise, sajjanaṃ kappane pyatha; 

Supinaṃ supine sutta, viññāṇe ta manitthiyaṃ. 

958 . 

Paccakkhe sannidhāne ca, sannidhi parikittito; 

Bhiyyo bahutaratthe so, punaratthe’byayaṃ bhave. 

959 . 

Visalittasare diddho, diddho litte tiliṅgiko; 

Vāse dhūmādisaṅkhāre, dhivāso sampaṭicchane. 

960 . 

Vutto visārado tīsu, suppagabbhe ca paṇḍite; 

Atha sitthaṃ madhucchiṭṭhe, vuttaṃ odanasambhave. 

961 . 

Drave vaṇṇe rasabhede, kasāyo surabhimhi ca; 

Atho uggamanaṃ vuttaṃ, uppattu’ddhagatīsu ca. 

962 . 

Lūkhe niṭṭhuravācāyaṃ, pharusaṃ vāccaliṅgikaṃ; 

Pavāho tva’mbuvege ca, sandissati pavattiyaṃ. 

963 . 

Nissaye tappare iṭṭhe, parāyaṇa padaṃ tisu; 

Kavace vāravāṇe ca, nimmokepi ca kañcuko. 

964 . 

Lohabhede mataṃ tambaṃ, tambo ratte tiliṅgiko; 

Tīsu tva’ vasitaṃ ñāte, avasānagate mataṃ. 

965 . 

Bodhane ca padāne ca, viññeyyaṃ paṭipādanaṃ; 

Sele nijjaladese ca, devatāsu marū’ rito. 

966 . 

Satthaṃ āyudha ganthesu, lohe, sattho ca sañcaye; 

Jīvikāyaṃ vivaraṇe, vattane vutti nāriyaṃ. 

967 . 

Vīriye sūrabhāve ca, kathīyati parakkamo; 

Atha kambu mato saṅkhe, suvaṇṇe valayepi ca. 

968 . 

Saro kaṇḍe akārādo, sadde vāpimhi’nitthiyaṃ; 

Dupphasse tikhiṇe tīsu, gadrabhe kakace kharo. 

969 . 

Surāyu’paddave kāmā, savādimhi ca āsavo; 

Dehe vutto rathaṅge ca, caturo’padhisū’ padhi. 

970 . 

Vatthu’ ttaṃ kāraṇe dabbe, bhūbhede ratanattaye; 

Yakkho deve mahārāje, kuverā’nucare nare. 

971 . 

Dārukkhandhe pīṭhikāyaṃ, āpaṇe pīṭha māsane; 

Parivāre parikkhāro, sambhāre ca vibhūsane. 

972 . 

Vohārasmiñca ṭhapane, paññatti’ tthī pakāsane; 

Paṭibhānaṃ tu paññāyaṃ, upaṭṭhita girāya ca. 

973 . 

Vacanāvayave mūle, kathito hetu kāraṇe; 

Udare tu tathā pācā, nalasmiṃ gahaṇī’ tthiyaṃ. 

974 . 

Piyo bhattari, jāyāyaṃ, piyā, iṭṭhe piyo tisu; 

Yamarāje tu yugaḷe, saṃyame ca yamo bhave. 

975 . 

Muddikassa ca pupphassa, rase khudde madhū’ ritaṃ; 

Ulloce tu ca vitthāre, vitānaṃ punnapuṃsake. 

976 . 

Apavagge ca salile, sudhāyaṃ amataṃ mataṃ; 

Mohe tu timire saṅkhyā, guṇe tama manitthiyaṃ. 

977 . 

Khare cā’kāriye tīsu, rasamhi purise kaṭu; 

Paṇḍake sukate, puññaṃ, manuññe pavane tisu. 

978 . 

Rukkho dumamhi, pharusā, siniddhesu ca so tisu; 

Uppattiyaṃ tu hetumhi, saṅge sukke ca sambhavo. 

979 . 

Nimittaṃ kāraṇe vuttaṃ, aṅgajāte ca lañchane; 

Ādi sīmāpakāresu, samīpe’vayave mato. 

980 . 

Vede ca mantane manto, mantā paññāya muccate; 

Anayo byasane ceva, sandissati vipattiyaṃ. 

981 . 

Aruṇo raṃsibhede cā, byattarāge ca lohite; 

Anubandho tu pakatā, nivatte nassanakkhare. 

982 . 

Avatāro’ vataraṇe, titthamhi vivare pyatha; 

Ākāro kāraṇe vutto, saṇṭhāne iṅgitepi ca. 

983 . 

Sudditthi tanaye khattā, uggo, tibbamhi so tisu; 

Padhānaṃ tu mahāmatte, pakatya’gga’dhitīsu ca. 

984 . 

Kallaṃ pabhāte, niroga, sajjadakkhesu tīsu taṃ; 

Kuhanā kūṭacariyāyaṃ, kuhano kuhake tisu. 

985 . 

Kapoto pakkhibhede ca, diṭṭho pārāvate tha ca; 

Sārado sāradabbhūte, apagabbhe mato tisu. 

986 . 

Tīsu khare ca kaṭhine, kakkaso sāhasappiye ; 

Akāriye tu guyhaṅge, cīre kopīna muccate. 

987 . 

Migabhede paṭākāyaṃ, moce ca kadalī’ tthiyaṃ; 

Dakkhiṇā dānabhedasmiṃ, vāmato’ññamhi dakkhiṇo. 

988 . 

Dutiyā bhariyāyañca, dvinnaṃ pūraṇiyaṃ matā; 

Athuppāde siyā dhūma, ketu vessānarepi ca. 

989 . 

Bhavaniggamane yāne, dvāre nissaraṇaṃ siyā; 

Niyāmako potavāhe, tiliṅgo so niyantari. 

990 . 

Apavagge vināse ca, nirodho rodhane pyatha; 

Bhaye paṭibhayaṃ vuttaṃ, tiliṅgaṃ taṃ bhayaṃkare. 

991 . 

Piṭakaṃ bhājane vuttaṃ, tatheva pariyattiyaṃ; 

Jarāsithilacammasmiṃ, udaraṅge matā vali. 

992 . 

Bhinnaṃ vidārite’ññasmiṃ, nissite vāccaliṅgikaṃ; 

Upajāpe mato bhedo, visese ca vidāraṇe. 

993 . 

Maṇḍalaṃ gāmasandohe, bimbe paridhirāsisu; 

Āṇāya māgame lekhe; Sāsanaṃ anusāsane. 

994 . 

Agge tu sikharaṃ cā’yo, mayavijjhanakaṇṭake; 

Guṇukkaṃse ca vibhave, sampatti ceva sampadā. 

995 . 

Bhūkhantīsu khamā, yogye, hite sakke khamo tisu; 

Addho bhāge pathe kāle, ekaṃse’ ddho’ byayaṃ bhave; 

Atho karīsaṃ vaccasmiṃ, vuccate caturambaṇe. 

996 . 

Usabho’ sadha go seṭṭhe, sū’ sabhaṃ vīsayaṭṭhiyaṃ; 

Setusmiṃ tanti pantīsu, nāriyaṃ pāḷi kathyate. 

997 . 

Kaṭo jaye’tthinimitte, kilañje so kate tisu; 

Mahiyaṃ jagatī vuttā, mandirālindavatthumhi. 

998 . 

Vitakke mathite takko, tathā sūciphale mato; 

Sudassanaṃ sakkapure, tīsu taṃ duddase’tare. 

999 . 

Dīpo’ ntarīpa pajjota, patiṭṭhā nibbutīsu ca; 

Baddhanissita setesu, tīsu taṃ mihite sitaṃ. 

1000 . 

Thiyaṃ pajāpati dāre, brahme māre sure pume; 

Vāsudeve’ntake kaṇho, so pāpe asite tisu. 

1001 . 

Upacāro upaṭṭhāne, āsanne aññaropane; 

Sakko inde janapade, sākiye, so khame tisu. 

1002 . 

Vajjane parihāro ca, sakkāre ceva rakkhaṇe; 

Sotāpannādike agge, ariyo tīsu, dvije pume. 

1003 . 

Susuko susumāre ca, bālake ca ulūpini; 

Indīvaraṃ mataṃ nīlu, ppale uddālapādape. 

1004 . 

Asano piyake kaṇḍe, bhakkhaṇe khipane’ sanaṃ; 

Yuge’dhikāre vīriye, padhāne cā’ntike dhuro. 

1005 . 

Kāḷe ca bhakkhite tīsu, lavitte asito pume; 

Pavāraṇā paṭikkhepe, kathitā’jjhesanāya ca. 

1006 . 

Ummāre esikatthambhe, indakhīlo mato tha ca; 

Potthakaṃ makacivatthe, ganthe lepyādi kammani. 

1007 . 

Dhaññaṃ sālyādike vuttaṃ, dhañño puññavati ttisu; 

Pāṇi hatthe ca satte bhū, saṇhakaraṇiyaṃ mato. 

1008 . 

Tīsu pītaṃ halidyābhe, haṭṭhe ca pāyite siyā; 

Byūho nibbiddharacchāyaṃ, balanyāse gaṇe mato. 

1009 . 

Lohitādimhi lobhe ca, rāgo ca rañjane mato; 

Padaro phalake bhaṅge, pavuddha dariyaṃ pica. 

1010 . 

Siṅghāṭakaṃ kaserussa, phale, maggasamāgame; 

Bahulāyañca kheḷamhi, eḷā, dose’ ḷa mīritaṃ. 

1011 . 

Ādhāro cā’dhikaraṇe, pattādhāre’ lavālake; 

Kāro’ gabhede sakkāre, kārā tu bandhanālaye. 

1012 . 

Karakā meghapāsāṇe, karako kuṇḍikāya ca; 

Pāpane ca padātismiṃ, gamane patti nāriyaṃ. 

1013 . 

Chiddaṃ randha ñca vivaraṃ, susire dūsanepi ca; 

Muttā tu muttike, muttaṃ, passāve, muccite tisu. 

1014 . 

Nisedhe vāraṇaṃ, hatthi, liṅga hatthīsu vāraṇo; 

Dānaṃ cāge made suddhe, khaṇḍane lavane khaye. 

1015 . 

Manotose ca nibbāne, tthaṅgame nibbuti’ tthiyaṃ; 

Negamo nigamubbhūte, tathā’paṇopajīvini. 

1016 . 

Haritasmiñca paṇṇe ca, palāso kiṃ sukaddume; 

Pakāso pākaṭetīsu, ālokasmiṃ pume mato. 

1017 . 

Pakkaṃ phalamhi, taṃ nāsu, mmukhe pariṇate tisu; 

Piṇḍo ājīvane dehe, piṇḍane goḷake mato. 

1018 . 

Vaṭṭo paribbaye kammā, dike, so vaṭṭule tisu; 

Paccāhāre paṭihāro, dvāre ca dvārapālake. 

1019 . 

Nāriyaṃ bhīru kathitā, bhīruke so tiliṅgiko; 

Vikaṭaṃ gūthamuttādo, vikaṭo vikate tisu. 

1020 . 

Vāmaṃ sabyamhi, taṃ cāru, viparītesu tīsva’tha; 

Saṅkhyābhede sarabye ca, cihaṇe lakkha muccate. 

1021 . 

Seṇī’ tthī samasippīnaṃ, gaṇe cā’valiyaṃ pica; 

Sudhāyaṃ dhūliyaṃ cuṇṇo, cuṇṇa ñca vāsacuṇṇake. 

1022 . 

Jetabbe’tippasatthe’ti, vuddhe jeyyaṃ tisū’ritaṃ; 

Takke tu mathitaṃ hotyā, 

Lolite mathito tisu. 

1023 . 

Abbhuto’ cchariye tīsu, paṇe cevā’ bbhuto pume; 

Mecako pucchamūlamhi, kaṇhepi mecako tisu. 

1024 . 

Vasavattī pume māre, vasavattāpake tisu; 

Sambhave cā’ suci pume, amejjhe tīsu dissati. 

1025 . 

Accho ikke pume vutto, pasannamhi tiliṅgiko; 

Baḷise selabhede ca, vaṅko, so kuṭile tisu. 

1026 . 

Kuṇapamhi chavo ñeyyo, 

Lāmake so tiliṅgiko; 

Sabbasmiṃ sakalo tīsu, addhamhi purise siyā. 

1027 . 

Candaggāhādike cevu, ppādo uppattiyaṃ pica; 

Padussane padoso ca, kathito saṃvarīmukhe. 

1028 . 

Rudhire lohitaṃ vuttaṃ, rattamhi lohito tisu; 

Uttamaṅge pume muddhā, muddho mūḷhe tiliṅgiko. 

1029 . 

Raṭṭhamhi vijitaṃ vuttaṃ, jite ca vijito tisu; 

Parittaṃ tu parittāṇe, paritto tīsu appake. 

1030 . 

Kumbhaṇḍo devabhede ca, dissati vallijātiyaṃ; 

Catutthaṃse pade pādo, paccantaselaraṃsisu. 

1031 . 

Vaṅgo lohantare vaṅgā, dese pume bahumhi ca; 

Kammārabhaṇḍabhede ca, khaṭake muṭṭhi ca dvisu. 

1032 . 

Ambaṇaṃ doṇiyaṃ ce’kā, dasadoṇappamāṇake; 

Adhiṭṭhitiya mādhāre, ṭhāne’ dhiṭṭhāna muccate. 

1033 . 

Pume mahesī sugate, deviyaṃ nāriyaṃ matā; 

Upaddave upasaggo, dissati pādikepi ca. 

1034 . 

Vakkaṃ koṭṭhāsabhedasmiṃ, vakko vaṅke tisu’ccate; 

Vijjā vede ca sippe ca, tivijjādo ca buddhiyaṃ. 

1035 . 

Samādhimhi pume’ kaggo, nākule vāccaliṅgiko; 

Pajjaṃ siloke, pajjo’ ddhe, pajjo pādahite tisu. 

1036 . 

Katako rukkhabhedasmiṃ, katako kittime tisu; 

Vidheyye assavo tīsu, pubbamhī purise siyā. 

1037 . 

Kalyāṇe kathitaṃ khemaṃ, tīsu laddhattharakkhaṇe; 

Atho niyojane vuttaṃ, kāriyepi payojanaṃ. 

1038 . 

Assattho tīsu assāsa, ppatte, bodhiddume pume; 

Tīsu luddo kurūre ca, nesādamhi pume siyā. 

1039 . 

Vilaggo tīsu laggasmiṃ, pume majjhamhi dissati; 

Aḍḍho tvanitthiyaṃ bhāge, dhanimhi vāccaliṅgiko. 

1040 . 

Kaṭṭhaṃ dārumhi, taṃ kicche, gahane kasite tisu; 

Sasantāne ca visaye, gocare’ jjhatta muccateti. 

Iti addhānekatthavaggo. 

1041 . 

Bhuvane ca jane loko, moretvaggimhi so sikhī; 

Siloko tu yase pajje, 

Rukkhe tu sāmike dhavo. 

1042 . 

Vaṭabyāmesu nigrodho, dhaṅko tu vāyase bake; 

Vāro tva’vasarā’hesu, kucetvabbhe payodharo. 

1043 . 

Ucchaṅge lakkhaṇe cā’ ṅko, rasmi’ tthī juti rajjusu; 

Diṭṭho’bhāsesu āloko, 

Buddho tu paṇḍite jine. 

1044 . 

Sūraṃ’sūsu pume bhānū, daṇḍo tu muggare dame; 

Devamacchesva’ nimiso, pattho tu mānasānusu. 

1045 . 

Ātaṅko roga tāpesu, 

Mātaṅgo sapace gaje; 

Migo pasu kuruṅgesu, ulūki’ndesu kosiyo. 

1046 . 

Viggaho kalahe kāye, puriso māṇava’ttasu; 

Dāyādo bandhave putte, sire sīsaṃ tipumhi ca. 

1047 . 

Balihatthaṃ’sūsu karo, dante vippe’ṇḍaje dvijo; 

Vattaṃ pajjā’nanā’cāre, dhaññaṅge sukhume kaṇo. 

1048 . 

Thambho thūṇa jaḷattesu, sūpo kummāsa byañjane; 

Gaṇḍo phoṭe kapolamhi, aggho mūlye ca pūjane. 

1049 . 

Pakāro tulya bhedesu, sakunto bhāsapakkhisu; 

Bhāgye vidhi vidhāne ca, sare khagge ca sāyako. 

1050 . 

Sāraṅgo cātake eṇe, pattī tu sarapakkhisu; 

Sede pāko vipāke tha, 

Bhikkhubhede caye gaṇo. 

1051 . 

Rāsi puñje ca mesā’do, 

Asse loṇe ca sindhavo; 

Saṃvaṭṭe palayo nāse, pūgo kamukarāsisu. 

1052 . 

Amate tu sudhā lepe, abhikhyā nāma raṃsisu; 

Satti sāmatthiye satthe, mahī najjantare bhuvi; 

Līlā kriyā vilāsesu, 

Satte tu atraje pajā. 

1053 . 

Ñāṇe lābhe upaladdhi, paveṇī kuthaveṇisu; 

Pavatti vutti vattāsu, vetane bharaṇe bhati. 

1054 . 

Ācārepi mariyādā, bhūti sattā samiddhisu; 

Soppe pamāde tandī ca, yātrā gamana vuttisu. 

1055 . 

Nindā kucchā’pavādesu, kaṅgu dhañña piyaṅgusu; 

Mokkhesive same santi, vibhāge bhatti sevane. 

1056 . 

Icchāyaṃ jutiyaṃ kanti, rañjane sūrate rati; 

Gehe vasati vāse tha, nadī senāsu vāhinī. 

1057 . 

Patthe nāḷe ca nāḷi’ tthī, gaṇe samiti saṅgame; 

Taṇhā lobhe pipāsāyaṃ, magga vuttīsu vattanī. 

1058 . 

Pāṇyaṅge nābhi cakkante, yāce viññatti ñāpane; 

Vitti tose vedanāyaṃ, ṭhāne tu jīvite ṭhiti. 

1059 . 

Taraṅge cā’ntare vīci, dhīratte dhāraṇe dhiti; 

Bhū bhūmiyañca bhamuke, sadde vede save suti. 

1060 . 

Gottaṃ nāme ca vaṃse tha, nagare ca ghare puraṃ; 

Okaṃ tu nissaye gehe, kulaṃ tu gottarāsisu. 

1061 . 

Heme vitte hirañña ñca, paññāṇaṃ tva’ṅka vuddhisu; 

Athā’ mbara ñca khe vatthe, guyhaṃ liṅge rahasya’pi. 

1062 . 

Tapo dhamme vate ceva, pāpe tvā’gumhi kibbisaṃ; 

Ratanaṃ maṇi seṭṭhesu, vassaṃ hāyana vuṭṭhisu. 

1063 . 

Vanaṃ arañña vārīsu, khīramhi tu jale payo; 

Akkharaṃ lipi mokkhesu, methūnaṃ saṅgame rate. 

1064 . 

Sotaṃ kaṇṇe payovege, riṭṭhaṃ pāpā’subhesu ca; 

Āgu pāpā’parādhesu, ketumhi cihane dhajo. 

1065 . 

Gopuraṃ dvāramattepi, mandiraṃ nagare ghare; 

Vāccaliṅgā paramito, byatto tu paṇḍite phuṭe. 

1066 . 

Vallabho dayite’jjhakkhe, jale thūlo mahatyapi; 

Kurūre bherave bhīmo, 

Lolo tu lolupe cale. 

1067 . 

Bībhaccho vikate bhīme, komale tikhiṇe mudu; 

Iṭṭhe ca madhure sādu, sādumhi madhuro piye. 

1068 . 

Site tu suddhe odāto, dvijivho sūcakā’hisu; 

Sakke samattho sambandhe, samattaṃ niṭṭhitā’khile. 

1069 . 

Suddho kevala pūtesu, jighañño’ ntā’dhamesu ca; 

Poṇo’ panata ninnesu, añña nīcesu ce’ taro. 

1070 . 

Suci suddhe site pūte, pesalo dakkhacārusu; 

Adhamo kucchite ūne, appiye pya’ liko bhave. 

1071 . 

Byāpe asuddhe saṃkiṇṇo, bhabbaṃ yogye ca bhāvini; 

Sukhumo appakā’ṇūsu, vuddho there ca paṇḍite. 

1072 . 

Subhe sādhumhi bhaddo tha, tyā’do ca vipule bahu; 

Dhīro budhe dhitimante, vellitaṃ kuṭile dhute. 

1073 . 

Visado byatta setesu, taruṇo tu yuve nave; 

Yoggaṃ yāne, khame yoggo, 

Piṇḍitaṃ gaṇite ghane. 

1074 . 

Budhe’ bhijāto kulaje, vuddho’rūsu mahallako; 

Kalyāṇaṃ sundare cāpi, himo tu sītalepi ca. 

1075 . 

Lole tu sīghe capalo, vutte udita muggate; 

Āditte gabbite ditto, piṭṭhaṃ tu cuṇṇitepi ca. 

1076 . 

Vigate vāyite vītaṃ, bhāvitaṃ vaḍḍhitepi ca; 

Bhajjite patite bhaṭṭho, puṭṭho pucchita posite. 

1077 . 

Jāto bhūte caye jātaṃ, 

Paṭibhāgo samā’risu; 

Sūro vīre ravisūre, duṭṭho kuddhe ca dūsite. 

1078 . 

Diṭṭho’ rimhi’kkhite diṭṭho , 

Mūḷhe pote ca bāliso; 

Nindāyaṃ khepane khepo, niyamo nicchaye vate. 

1079 . 

Salākāyaṃ kuso dabbhe, 

Bālyādo tu khaye vayo; 

Lepa gabbesva’ valepo, aṇḍajo mīnapakkhisu. 

1080 . 

Bilāle nakule babbu, mantho manthanasattusu; 

Vālo kese’ssādilome, 

Saṅghāto ghātarāsisu. 

1081 . 

Gopagāme rave ghoso, sūto sārathivandisu; 

Mālyaṃ tu pupphe taddāme, vāho tu sakaṭe haye. 

1082 . 

Khaye’ccane cā’ pacayo, kālo samaya maccusu; 

Bhe tārakā nettamajjhe, sīmā’ vadhi, ṭṭhitīsu ca. 

1083 . 

Ābhogo puṇṇatā’vajje- 

Svā’ ḷi’ tthī sakhi setusu; 

Satte thūle tīsu daḷho, latā sākhāya valliyaṃ. 

1084 . 

Mutti’ tthī mocane mokkhe, 

Kāyo tu deha rāsisu; 

Nīce puthujjano mūḷhe, bhattā sāmini dhārake. 

1085 . 

Sikhā, piñchesu sikhaṇḍo, satte tva’ttani puggalo; 

Sambādho saṃkaṭe guyhe, 

Nāse khepe parābhavo. 

1086 . 

Vacco rūpe karīse tha, juti’ tthī kantiraṃsisu; 

1087 . 

Labbhaṃ yutte ca laddhabbe, khaṇḍe paṇṇe dalaṃ mataṃ; 

Sallaṃ kaṇḍe salākāyaṃ, sucitte dhāvanaṃ gate; 

Bhantatthe vibbhamo hāve, moho’ vijjāya mucchane. 

1088 . 

Sedo ghammajale pāke, 

Goḷe ucchumaye guḷo; 

Mitte sahāye ca sakhā, vibhū niccappabhūsu so. 

1089 . 

Khagge kurūre nettiṃso, parasmiṃ atra tīsva’ mu; 

Kalaṅko’ ṅkā’pavādesu, 

Dese janapado jane. 

1090 . 

Pajje gāthā vacībhede, vaṃso tva’nvayaveṇusu; 

Yānaṃ rathādo gamane, sarūpasmiṃ adho talaṃ. 

1091 . 

Majjho vilagge vemajjhe, pupphaṃ tu kusumo’tusu; 

Sīlaṃ sabhāve subbate, puṅgavo usabhe vare. 

1092 . 

Kose khagādibīje’ ṇḍaṃ, kuharaṃ gabbhare bile; 

Nettiṃse gaṇḍake khaggo, kadambo tu dume caye. 

1093 . 

Bhe’dhenuyaṃ rohiṇī’ tthī, varaṅgaṃ yoniyaṃ sire; 

Akkose sapathe sāpo, paṅkaṃ pāpe ca kaddame. 

1094 . 

Bhogavatyu’rage bhogī, ssaro tu sivasāmisu; 

Bale pabhāve vīriyaṃ, tejo tesu ca dittiyaṃ. 

1095 . 

Dhārā santati khaggaṅge, vānaṃ taṇhāya sibbane; 

Khattā sūte paṭihāre, vitti pīḷāsu vedanā. 

1096 . 

Thiyaṃ mati’ cchāpaññāsu, pāpe yuddhe rave raṇo; 

Lavo tu bindu’cchedesu, palāle’ tisaye bhusaṃ. 

1097 . 

Bādhā dukkhe nisedhe ca, mūlapadepi mātikā; 

Sneho tele’dhikappeme, 

Gharā’pekkhāsu ālayo. 

1098 . 

Ketusmiṃ ketanaṃ gehe, ṭhāne bhūmi’ tthiyaṃ bhuvi; 

Lekhye lekho rāji lekhā, pūjite bhagavā jine. 

1099 . 

Gadā satthe gado roge, nisajjā pīṭhesvā’ sanaṃ; 

Tathāgato jine satte, 

Caye dehe samussayo. 

1100 . 

Bilaṃ koṭṭhāsa chiddesu, vajjaṃ dose ca bheriyaṃ; 

Kāle dīghañjase’ ddhānaṃ, āliyaṃ setu kāraṇe. 

1101 . 

Okāso kāraṇe dese, 

Sabhā gehe ca saṃsade; 

Yūpo thambhe ca pāsāde, ayanaṃ gamane pathe. 

1102 . 

Akko rukkhantare sūre, 

Asso koṇe hayepi ca; 

Aṃso khandhe ca koṭṭhāse, 

Jālaṃ sūsva’ cci no pume. 

1103 . 

Nāsā’sattesva’ bhāvo tha, 

Anna modana bhuttisu; 

Jīvaṃ pāne jane jīvo, 

Ghāso tva’nne ca bhakkhaṇe. 

1104 . 

Chadane’ cchādanaṃ vatthe, nikāyo geharāsisu; 

Annādo āmisaṃ maṃse; Dikkhā tu yajane’ccane. 

1105 . 

Kriyāyaṃ kārikā pajje, 

Ketu tu cihane dhaje; 

Kusumaṃ thīraje pupphe, vānare tu budhe kavi. 

1106 . 

Adhare kharabhe oṭṭho, luddo tu luddakepi ca; 

Kalusaṃ tvā’vile pāpe, pāpe kali parājaye. 

1107 . 

Kantāro vana, duggesu, caro cāramhi cañcale; 

Janāvāse gaṇe gāmo, cammaṃ tu phalake tace. 

1108 . 

Āmodo hāsa gandhesu, 

Cāru tu kanakepi ca; 

Sattāyaṃ bhavanaṃ gehe, lese tu khalite chalaṃ. 

1109 . 

Veraṃ pāpe ca paṭighe, taco cammani vakkale; 

Ucce’dhirohe āroho, nettaṃ vatthantara’kkhisu. 

1110 . 

Paṭihāre mukhe dvāraṃ, pete ñāte mato tisu; 

Māso paraṇṇa kālesu, naggo tva’celakepi ca. 

1111 . 

Dose ghāte ca paṭigho, migādo chagale pasu; 

Arūpe cā’vhaye nāmaṃ, daro daratha bhītisu. 

1112 . 

Yācane bhojane bhikkhā, 

Bhāre tva’tisaye bharo; 

Dabbi’ndajāyāsu sujā, meghe tva’ bbhaṃ vihāyase. 

1113 . 

Modako khajjabhedepi, maṇike ratane maṇi; 

Selā’rāmesu malayo, 

Sabhāva’ṅkesu lakkhaṇaṃ. 

1114 . 

Havi sappimhi hotabbe, siro seṭṭhe ca muddhani; 

Vicārepi viveko tha, sikharī pabbate dume. 

1115 . 

Vego jave pavāhe ca, saṅku tu khilahetisu; 

Niggahīte kaṇe bindu, varāho sūkare gaje. 

1116 . 

Nettante cittake’ pāṅgaṃ, siddhattho sāsape jine; 

Hāro muttāguṇe gāhe, 

Khārako makuḷe rase. 

1117 . 

Accayo’ tikkame dose, 

Selarukkhesva’ go nago; 

Svappe’vadhāraṇe mattaṃ, apacitya’ ccane khaye. 

1118 . 

Chiddo’taraṇesvo’ tāro, 

Brahme ca janake pitā; 

Pitāmaho’ yyake brahme, 

Poto nāvāya bālake. 

1119 . 

Rukkhe vaṇṇe sune soṇo, 

Sagge tu gagane divo; 

Vatthe gandhe ghare vāso, cullo khudde ca uddhane. 

1120 . 

Kaṇṇo koṇe ca savaṇe, 

Mālā pupphe ca pantiyaṃ; 

Bhāgo bhāgye’kadesesu, 

Kuṭṭhaṃ roge’ japālake. 

1121 . 

Seyyā senāsane sene, cundabhaṇḍamhi ca’ bbhamo; 

Vatthādilomaṃ’ su kare, nipāto patane’byaye. 

1122 . 

Sākhāyaṃ viṭapo thambhe, sattu khajjantare dise; 

Sāmiko pati’yiresu, paṭṭhānaṃ gati hetusu. 

1123 . 

Rāge raṅgo naccaṭṭhāne, pānaṃ peyye ca pītiyaṃ; 

Iṇu’kkhepesu uddhāro, ummāre eḷako aje. 

1124 . 

Pahāro pothane yāme, 

Sarado hāyano’tusu; 

Kuṇḍikāyā’ḷhake tumbo, 

Palālo tu bhusamhi ca. 

1125 . 

Matā’vāṭe caye kāsu, panisā kāraṇe raho; 

Kāso poṭagale roge, 

Doso kodhe guṇe’tare. 

1126 . 

Yutya’ṭṭāla’ṭṭitesva’ ṭṭo, kīḷāyaṃ kānane davo; 

Uppattiyaṃ co’ ppatanaṃ, uyyānaṃ gamane vane. 

1127 . 

Vokāro lāmake khandhe, mūlo’padāsu pābhataṃ; 

Dasā’ vatthā paṭantesu, kāraṇaṃ ghāta, hetusu. 

1128 . 

Hatthidāne mado gabbe, ghaṭā ghaṭana rāsisu; 

Upahāro’ bhihārepi, cayo bandhana rāsisu. 

1129 . 

Gandho thoke ghāyanīye, 

Cāgo tu dānahānisu; 

Pāne pamode pīti’ tthī, iṇe givā galepi ca. 

1130 . 

Patiṭṭhā nissaye ṭhāne, balakkārepi sāhasaṃ; 

Bhaṅgo bhede paṭe bhaṅgaṃ, chattaṃ tu chavakepi ca. 

1131 . 

Ñāṇe bhuvi ca bhūri’ ttī, anaṅge madano dume; 

Pamātaripi mātā tha, veṭhu’ṇīsesu veṭhanaṃ. 

1132 . 

Māriso taṇḍuleyye’yye, 

Mokkho nibbāna muttisu; 

Indo’ dhipati sakkesvā, rammaṇaṃ hetu gocare. 

1133 . 

Aṅke saṇṭhāna mākāre, 

Khette vappo taṭepi ca; 

Sammutya’ nuññā vohāre, sva’tha lājāsu cā’ kkhataṃ. 

1134 . 

Satraṃ yāge sadādāne, 

Somo tu osadhi’ndusu; 

Saṅghāto yugagehaṅge, khāro ūse ca bhasmani. 

1135 . 

Ātāpo vīriye tāpe, 

Bhāge sīmāya odhi cāti. 

Iti pādānekatthavaggo. 

Anekatthavaggo niṭṭhito. 

3. Sāmaññakaṇḍa 

4. Abyayavagga 

1136 . 

Abyayaṃ vuccate dāni, cirassaṃ tu ciraṃ tathā; 

Cirena cirarattāya, saha saddhiṃ samaṃ amā. 

1137 . 

Punappunaṃ abhiṇhañcā, sakiṃ cā’bhikkhaṇaṃ muhuṃ; 

Vajjane tu vinā nānā, antarena rite puthu. 

1138 . 

Balavaṃ suṭṭhu cā’tīvā, tisaye kimuta sva’ti; 

Aho tu kiṃ kimū’ dāhu, vikappe kimuto’da ca. 

1139 . 

Avhāne bho are ambho, 

Hambho re je’ṅga āvuso; 

He hare tha kathaṃ kiṃsu, nanu kacci nu kiṃ samā. 

1140 . 

Adhune’tarahī’dāni, sampati aññadatthu tu; 

Tagghe’ kaṃse sasakkañcā, ddhā kāmaṃ jātu ve have. 

1141 . 

Yāvatā tāvatā yāva, tāva kittāvatā tathā; 

Ettāvatā ca kīve’ti, paricchedatthavācakā. 

1142 . 

Yathā tathā yatheve’vaṃ, yathānāma yathāhi ca; 

Seyyathāpye’vamevaṃ, vā, tatheva ca yathāpi ca. 

1143 . 

Evampi ca seyyathāpi, nāma yatharivā’pi ca; 

Paṭibhāgatthe yathāca, viya tatharivā’pi ca. 

1144 . 

Saṃ sāmañca sayaṃ cātha, āma sāhu lahū’pi ca; 

Opāyikaṃ patirūpaṃ, sādhve’vaṃ sampaṭicchane. 

1145 . 

Yaṃ taṃ yato tato yena, 

Tene’ti kāraṇe siyuṃ; 

Asākalye tu cana ci, nipphale tu mudhā bhave. 

1146 . 

Kadāci jātu tulyā’tha, sabbato ca samantato; 

Parito ca samantāpi, atha micchā musā bhave. 

1147 . 

Nisedhe na anomā’laṃ, nahi cetu sace yadi; 

Anukulye tu saddha ñca, 

Nattaṃ doso divā tva’he. 

1148 . 

Īsaṃ kiñci manaṃ appe, sahasā tu atakkite; 

Pure ggato tu purato, peccā’mutra bhavantare. 

1149 . 

Aho hī vimhaye tuṇhī, 

Tu mone thā’vi pātu ca; 

Taṅkhaṇe sajju sapadi, balakkāre pasayha ca. 

1150 . 

Sudaṃ kho assu yagghe ve,hā’dayo padapūraṇe; 

Antarena’ntarā anto, vassaṃ nūna ca nicchaye. 

1151 . 

Ānande sa ñca diṭṭhā tha, virodhakathane nanu; 

Kāmappavedane kacci, usūyopagame’ tthu ca. 

1152 . 

Evā’ vadhāraṇe ñeyyaṃ, yathāttaṃ tu yathātathaṃ; 

Nīcaṃ appe, mahatyu’ ccaṃ, atha pāto page samā. 

1153 . 

Nicce sadā sanaṃ pāyo, 

Bāhulye bāhiraṃ bahi; 

Bahiddhā bāhirā bāhye, sīghetu saṇikaṃ bhave. 

1154 . 

Atthaṃ adassane duṭṭhu, nindāyaṃ, vandane namo; 

Sammā suṭṭhu pasaṃsāyaṃ, atho sattāya matthi ca. 

1155 . 

Sāyaṃ sāye’ jja atrā’he, 

Suve tu sve anāgate; 

Tato pare parasuve, hiyyo tu divase gate. 

1156 . 

Yattha yatra yahiṃcātha, tattha tatra tahiṃtahaṃ; 

Atho uddhañca upari, heṭṭhā tu ca adho samā. 

1157 . 

Codane iṅgha handā’ tha, ārādūrā ca ārakā; 

Parammukhā tu ca raho, sammukhā tvā’vi pātu ca. 

1158 . 

Saṃsayatthamhi appeva, appevanāma nū’ti ca; 

Nidassane iti’tthañca, evaṃ, kicche kathañci ca. 

1159 . 

Hā khede sacchi paccakkhe, 

Dhuvaṃ thire’vadhāraṇe; 

Tiro tu tiriyaṃ cātha, kucchāyaṃ duṭṭhu ku’ ccate. 

1160 . 

Suvatthi āsiṭṭhatthamhi, nindāyaṃ tu dhī kathyate; 

Kuhiñcanaṃ kuhiṃ kutra, kuttha kattha kahaṃ kva tha. 

1161 . 

Ihe’dhā’tra tu etthā’ttha, 

Atha sabbatra sabbadhi; 

Kadā kudācanaṃ cātha, tadāni ca tadā samā. 

1162 . 

Ādikamme bhusatthe ca, sambhavo’tiṇṇa tittisu; 

Niyogi’ssariya’ppīti, dāna pūjā’gga, santisu. 

1163 . 

Dassane tappare saṅge, pasaṃsā, gati, suddhisu; 

Hiṃsā, pakāranto’bhāva, viyogā’vayavesu ca; 

Po’ pasaggo disāyoge, patthanā, dhitiādisu. 

1164 . 

Parā saddo parihāni, parājaya gatīsu ca; 

Bhusatthe paṭilomatthe, vikkamā’masanādisu. 

1165 . 

Nissesā’bhāva sanyāsa, bhusattha mokkha rāsisu; 

Gehā’deso’pamāhīna, pasādaniggatā’ccaye. 

1166 . 

Dassano’sānanikkhantā, dhobhāgesva’vadhāraṇe; 

Sāmīpye bandhane cheka, ntobhāgo’paratīsu ca. 

1167 . 

Pātubhāve viyoge ca, nisedhādo ni dissati; 

Atho nīharaṇe cevā, varaṇādo ca nī siyā. 

1168 . 

Uddhakamma viyoga tta, lābha titti samiddhisu; 

Pātubhāva’ccayābhāva, pabalatte pakāsane; 

Dakkha’ggatāsu kathane, sattimokkhādike u ca. 

1169 . 

Du kucchite’sadatthesu, virūpatte pya’sobhane; 

Siyā’bhāvā’samiddhīsu, kicche cā’nandanādike. 

1170 . 

Saṃ samodhāna saṅkhepa, samantatta samiddhisu; 

Sammā bhusa saha ppatthā, bhimukhatthesu saṅgate; 

Vidhāne pabhave pūjā, punappunakriyādisu. 

1171 . 

Vividhā’tisayā’bhāva, bhusatti’ssariyā’ccaye; 

Viyoge kalahe pātu, bhāve bhāse ca kucchane. 

1172 . 

Dūrā’nabhimukhattesu, mohā’navaṭṭhitīsu ca; 

Padhāna dakkhatā kheda, sahatthādo vi dissati. 

1173 . 

Viyoge jānane cā’dho,bhāga nicchaya suddhisu; 

Īsadatthe paribhave, desa byāpana hānisu; 

Vacokriyāya theyye ca, ñāṇappattādike ava. 

1174 . 

Pacchā bhusatta sādisyā, nupacchinnā’nuvattisu; 

Hīne ca tatiyatthā’dho, bhāgesva’nugate hite; 

Dese lakkhaṇa vicche’ttha, mbhūta bhāgādike anu. 

1175 . 

Samantatthe paricchede, pūjā’liṅgana vajjane; 

Dosakkhāne nivāsanā, vaññā’dhāresu bhojane; 

Soka byāpana tatvesu, lakkhaṇādo siyā pari. 

1176 . 

Ābhimukhya visiṭṭhu’ddha, kammasāruppavuddhisu; 

Pūjā’dhika kulā’sacca, lakkhaṇādimhi cāpya’ bhi. 

1177 . 

Adhiki’ssara, pāṭhā’dhi, ṭṭhāna, pāpuṇanesva’ dhi; 

Nicchaye coparittā’dhi, bhavane ca visesane. 

1178 . 

Paṭidānanisedhesu, vāmā’dānanivattisu; 

Sādise paṭinidhimhi, ābhimukhyagatīsu ca. 

1179 . 

Patibodhe patigate, tathā punakriyāya ca; 

Sambhāvane paṭiccatthe, patī ti lakkhaṇādike; 

Su sobhane sukhe sammā, bhusa suṭṭhu samiddhisu. 

1180 . 

Ābhimukhya, samīpā’di, kammā’liṅgana pattisu; 

Mariyādu’ddhakammi’cchā, bandhanā’bhividhīsu ā. 

1181 . 

Nivāsā’vhāna gahaṇa, kicche’sattha nivattisu; 

Appasādā’si saraṇa, patiṭṭhā’vimhayādisu. 

1182 . 

Antobhāva bhusattā’ti, saya pūjāsva’tikkame; 

Bhūtabhāve pasaṃsāyaṃ, daḷhatthādo siyā ati. 

1183 . 

Sambhāvane ca garahā, pekkhāsu ca samuccaye; 

Pañhe saṃvaraṇe ceva, āsīsatthe apī’ ritaṃ. 

1184 . 

Niddese vajjane pūjā, pagate vāraṇepi ca; 

Padussane ca garahā, corikā’do siyā apa. 

1185 . 

Samīpapūjā sādissa, dosakkhāno’papattisu; 

Bhusatto’pagamā’dhikya, pubbakammanivattisu; 

Gayhākāro’parittesu, upe’ tya ’nasanā’dike. 

1186 . 

Evaṃ nidassanā’kāro, pamāsu sampahaṃsane; 

Upadese ca vacana, paṭiggāhe’vadhāraṇe; 

Garahāye’damatthe ca, parimāne ca pucchane. 

1187 . 

Samuccaye samāhāre, nvācaye ce’tarītare; 

Padapūraṇamatte ca, ca saddo avadhāraṇe. 

1188 . 

Iti hetupakāresu, ādimhi cā’vadhāraṇe; 

Nidassane padatthassa, vipallāse samāpane. 

1189 . 

Samuccaye co’pamāyaṃ, saṃsaye padapūraṇe; 

Vavatthitavibhāsāyaṃ, vā’ vassagge vikappane. 

1190 . 

Bhūsane vāraṇe cā’ laṃ, vuccate pariyattiyaṃ; 

Atho’thā’ nantarā’rambha, pañhesu padapūraṇe. 

1191 . 

Pasaṃsāgarahāsaññā, sīkārādo pi nāma tha; 

Nicchaye cā’numānasmiṃ, siyā nūna vitakkane. 

1192 . 

Pucchā’vadhāraṇā’nuññā, sāntvanā’lapane nanu; 

Vate’ kaṃsa, dayā, hāsa, khedā’lapana, vimhaye. 

1193 . 

Vākyārambha, visādesu, handa hāse’nukampane; 

Yāva tu tāva sākalya, mānā’vadhya’vadhāraṇe. 

1194 . 

Pācī, pura, ṅgatotthesu, puratthā paṭhame pyatha; 

Pabandhe ca cirātīte, nikaṭāgāmike purā. 

1195 . 

Nisedhavākyālaṅkārā, vadhāraṇapasiddhisu; 

Khalvā’ sanne tu abhito - 

Bhimukho’bhayatodike. 

1196 . 

Kāmaṃ yadyapisaddatthe, ekaṃsatthe ca dissati; 

Atho pana visesasmiṃ, tatheva padapūraṇe. 

1197 . 

Hi kāraṇe visesā’va, dhāraṇe padapūraṇe; 

Tu hetuvajje tatthā’tha, ku pāpe’sattha’kucchane. 

1198 . 

Nu saṃsaye ca pañhe tha, nānā’ nekattha vajjane; 

Kiṃ tu pucchājigucchāsu, kaṃ tu vārimhi muddhani. 

1199 . 

Amā sahasamīpe tha, bhede appaṭhame puna; 

Kirā’ nussavā’rucisu, udā’ pyatthe vikappane. 

1200 . 

Patīcī carime pacchā, sāmi tvaddhe jigucchane; 

Pakāse sambhave pātu, 

Aññoññe tu raho mitho. 

1201 . 

Hā khedasokadukkhesu, khede tva’ haha vimhaye; 

Bhiṃsāpane dhī nindāyaṃ, pidhāne tiriyaṃ tiro. 

1202 . 

Tuna tvāna tave tvā tuṃ, dhā so thā kkhattu, meva ca; 

To tha tra hiñcanaṃ hiṃhaṃ, dhi ha hi dha dhunā rahi. 

1203 . 

Dāni vodācanaṃ dājja, thaṃ tattaṃ jjha jju ādayo; 

Samāso cā’byayībhāvo, 

Yādeso cā’byayaṃ bhaveti. 

Iti abyayavaggo. 

Sāmaññakaṇḍo tatiyo. 

Abhidhānappadīpikā samattā. 

Nigamana 

1 . 

Saggakaṇḍo ca bhūkaṇḍo, tathā sāmaññakaṇḍi ti; 

Kaṇḍattayānvitā esā, abhidhānappadīpikā. 

2 . 

Tidive mahiyaṃ bhujagāvasathe, 

Sakalatthasamavhayadīpani’yaṃ; 

Iha yo kusalo matimā sa naro, 

Paṭu hoti mahāmunino vacane. 

3 . 

Parakkamabhujo nāma, bhūpālo guṇabhūsano; 

Laṅkāya māsi tejassī, jayī kesarivikkamo. 

4 . 

Vibhinnaṃ ciraṃ bhikkhusaṅghaṃ nikāya- 

Ttayasmiñca kāresi sammā samagge; 

Sadehaṃ’va niccādaro dīghakālaṃ, 

Mahagghehi rakkhesi yo paccayehi. 

5 . 

Yena laṅkā vihārehi, gāmā’rāmapurīhi ca; 

Kittiyā viya sambādhī, katā khettehi vāpihi. 

6 . 

Yassā’sādhāraṇaṃ patvā, nuggahaṃ sabbakāmadaṃ; 

Ahampi ganthakārattaṃ, patto vibudhagocaraṃ. 

7 . 

Kārite tena pāsāda, gopurādivibhūsite; 

Saggakhaṇḍe’va tattoyā, sayasmiṃ patibimbite. 

8 . 

Mahājetavanā’ khyamhi, vihāre sādhusammate; 

Sarogāmasamūhamhi, vasatā santavuttinā. 

9 . 

Saddhammaṭṭhitikāmena, moggallānena dhīmatā; 

Therena racitā esā, abhidhānappadīpikā ti. 


